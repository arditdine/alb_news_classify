Kryetari i grupit parlamentar të LSI, Petrit Vasili në një prononcim për media jashtë ambienteve të kuvendit ka ngritur alarmin lidhur me epideminë e fruthit në vendin tonë, që sipas Vasilit duhet të shihet si një emergjencë kombëtare.Vasili e cilësoi si papërgjegjshmërinë më të madhe me të cilën është hasur ndonjëherë, qëndrimin e kryeministrit dhe strukturave të shëndetësisë shqiptare lidhur me situatën e fruthit në vendit tonë, ndërsa ka kujtuar se epidemitë janë ato që mund të tronditin themelet e shëndetësisë së një vendi.“Jemi në gjendje epidemie, por shëndetësia jonë nuk i ka instrumentet e nevojshme për të luftuar epideminë. Nuk ka asnjë masë konkrete. Gjithçka është lënë në duart e mjekëve dhe infermierëve në terren që bëjnë ç’të munden. Nuk funksionin komiteti i vaksinimit. Duhet të dini që epidemitë janë ato që tronditin themelet shëndetësore të një vendi. Qëndrimi i Kryeministrit është më i papërgjegjshmëri me të cilin jam hasur ndonjëherë”, tha Vasili.22 shkurt 2018 (gazeta-Shqip.com)