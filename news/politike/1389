Pas deklaratave të kryeministrit Edi Rama për zgjedhjen e një presidenti të përbashkët për Kosovën dhe Shqipërinë, reagojnë edhe serbët.Kryetari i Partisë Popullore të Serbisë Nenad Popoviç kërkon që Serbia ta shpallë ?non grata? Edi Ramën për këto deklarata.?Këtë e njohim si kërcënim të rrezikshëm që Shqipëria në të ardhmen planifikon ta aneksojë Kosovën, e cila me Kushtetutën tonë është pjesë e Serbisë?, citohet Popoviç nga mediat serbe.?Kosova dhe Shqipëria do të kenë një politikë të jashtme e jo veç ambasada dhe përfaqësi diplomatike të njëjta, po pse jo një president simbol të unitetit kombëtar dhe një politikë kombëtare të sigurisë.Mbase ky parafytyrim sot mund të mos jetë i qëllueshëm në rrafshin e racionales, por historia na këshillon se çfarë është e drejtë të ëndërrohet, nuk është e pamundur të realizohet?, u shpreh Rama dje nga Kosova.Serbët ndër të tjera kërkojnë edhe sqarime nga ambasadori shqiptar në Beograd në lidhje me këto deklarata, raporton Ekspress.