Një intervistë e z. Sali Berisha, pas asaj që i dha Eni VasilitNga Pëllumb KullaNis me një zile në telefonin e Sali BerishësS.Berisha – Alo? Kush jeni ju qy mundeni me më telefonue?Zikja- Ai, zoti Berisha! Ai! I famshmi! Qytetari dixhital. Zike Pallaska më quajnë në kartë identiteti. Vetë ma keni dhënë numrin e telefonit, kështu që…– Ah po! Harrova, kuptonapojo.– Pas asaj që i dhatë Eni Vasilit ëndërroj edhe unë një intervistë për historinë e përmbysjes së diktaturës.– Me kënaqësi. Doni me e botue?– Kështu them.– Atëherë unë po të japi përgjigjet e ti, ma vonë, mendohu dhe formulo pyetjet qy u shkojnë atyre përgjigjeve. Kështu e baj me të gjithë.– Më fal po dua të ta prish atë zakon. Do të t?i bëj unë pyetjet e ti, zoti Sali, mendohu dhe formulo përgjigjet. Zotrote, ia ke këtë borxh qytetarit dixhital.– Yyyyy? Ia kam! Do të të përgjigjem për gjithëçka, kuptonapojo.– Kush e themeloi Partinë Demokratike?– Yyyy, populli. Due me thanë urrejtja popullore. Merret me mend gjithë populli nuk mblidhet dot me formue një parti, por ne u mblodhëm e nga populli dollëm. Unë i thashë të ndjerit Azem Hajdari, thirrëm më pas edhe të ndjerin Gramoz Pashko?– A është e vërtetë se fillimisht në krye të PD u zgjodh Azemi?– Po, u zgjodh i ndjeri Azem, por ia banë me të pabesë ca studentë kërkonin të mos ia njihnin zgjedhjen. E mora vesh unë, u skandalizova dhe ngrita zanin në qiell. Nuk hiqet njeriu me të pabesë! U banë edhe nji herë zgjedhjet për ta riparue atë që kish ndodhë. Dhe çdo gja u vu në vend: u zgjodha unë!– Uaaa! U zgjodhe ti?!– Po. Unë, kuptohet, nuk pranova. Nuk pranova në asnjë mënyrë dhe kjo asht me dokumenta, kuptonapojo. Por pat grindje të ashpra konfrontime dhe unë pranova detyrën e kryetarit, vetëm qy të mos kishte gjakderdhje në selinë e PD.– Vijmë te rrëzimi i shtatores së diktatorit? Ngjarje e madhe, ëh?– Absolutisht, po. Jo vetëm për shqiptarët, por për gjithë popujt e botës.– Kush e organizoj rrëzimin e saj në shesh?– Unë! Due me thanë Partia Demokratike! Unë udhëhoqa partinë, partia udhëhoqi turmat drejt sheshit. Vepra më maestoze e partisë tonë. Më e madhja e rruzullit!– Po në filmime nuk shihet në shesh asnjë anëtar i kryesisë të PD. Ata mungonin në ngjarjen më të madhe të rruzullit! Ti vetë thua që kur ra busti, me të ndjerin Pashko ishit në zyrë. Qysh i udhëhoqët?– I udhështymë, kuptonapojo. A nuk është njisoj?– Ka mendime, se ajo ishte vepër e studentëve.– Yyyy? Asht mashtrim, kuptonapojo. Ata studentë që e morën inisiativën të rrëzonin monumentin, ne i futëm në parti dhe askush nuk thotë dot që nuk kishte dorë partia jonë.– Kush e rrëzoi, kush ia vuri litarin në grykë të ndjerit Enver? më fal!… kriminelit Hoxha?– Anonimë!– Anonimë? Jo ndonjë anëtar kryesie i PD?!– Anonimë. Heronj që kombi duhet t?i ketë në memorje. U kacavjerrën lart në majë të bustit? më fal të shtatores?– Heronj? Pra ishin anëtarë të thjeshtë të PD?– Jo, jo as anëtarë! Anonimë, thashë! Pyesni Eni Vasilin. Kështu ia kam thanë dhe asaj. Ne nuk deshëm të ngatërroheshim, se i ndjeri Ramiz Alia do të na e merrte për keq. Ne vetëm i udhëhoqëm?– I udhështytë?– I udhështymë, pikërisht! Me forcë. Me frymëzim demokratik kundër diktaturës më kriminale qy njeh Europa dhe bota. Atë personin qy i vuri litarin e kërkuam qy ta fusnim në parti, po nuk patëm fat ta gjenim. Ishte hero mbi heronj ai. Se atë ditë të ikte koka!– Po a kish rrezik që forcat e policisë të shtinin mbi turmën?– Kishte shumë të ngjarë. Bile shoku? krimineli Ramiz, e dha urdhrin po nuk iu zbatue.– Po sikur të ish zbatue, ju, kryesia e PD-së anëtarët e saj, nuk kishit frikë për jetët tuaja?– Demokratët e mij nuk e njohin frikën, po ju thashë që ne ishim të gjithë nëpër zyra. Nuk kishim ngrohje. Mbaj mend, ishte 20 shkurt, ftohtë. Rrezikonim bronkopneumoninë, prandaj pardesytë e bardha i mbanim veshur. Më ka mbetur në mendje, e nuk harrohet i ndjeri Gramoz Pashko, kur ia dhanë lajmin në telefon bërtiti sa u tundën muret e zyrës: ?e hodhëm!- E hodhëm!?– ?E hodhën – e hodhën!? apo ?e hodhëm – e hodhëm!??– Kjo e dyta, se ajo vepra jonë ishte! Më kujtohet sikur të ketë qenë dje të gjithë ato ngjarje i kam të gdhendura në kujtesë. Aty u ndodhën i ndjeri Hajdari, i ndjeri Arbnori dhe të ndjerët e tjerë. Por unë nuk harroj asnjë detaj. Konfrontimi i popullit me diktaturën për pak ndodhi në hyrje të bllokut. Nuk do të rri pa e thanë, qy ka ba një akt heroik i ndjeri Ceka, më fal, se Neritani nuk është akoma i ndjerë! Gabova? Ai e pengoi gjakderdhjen e sigurtë. Neritan Ceka kërceu mbi tank! Pat marrë në krahë? se të bijën, se të nipin, se të birin dhe e ndali turmën. Gjest madhor, historik. Më duket, mos gaboj, kishte në krahë të birin, atë që më vonë Noriega Rama i shkuli veshin në mes të Vjenës. Ia kishte ruejtë inatin. Po, po, tash jam thuajse i sigurtë: ishte i biri! Se në tre intervista deri tash, kam thane e bija.– Pse zoti Berisha, ti nuk e pe?! Ti prapë nuk ishe aty?!– Unë isha në zyrë. Po ngarkova nja dy-tre vetë të ishin aty. Kriminelat e Bllokut, Ramiz Alia i kish sigurue: Nexhmien e kish ngjitur në Dajt. Kishte fshehur gjithë Byronë Politike nëpër tunele. Edi Ramën e kish çue tek ai bunkeri i masakrave. Ha-ha! Se më vjen me qeshë, tani? Taulant Ballën e kish fshehur në një bodrum në Librazhd? Gramoz Ruçi ishte te ky bunkeri tjetër, qy kanë ba aty tek ministria e Brendshme?– Tek ai që kanë bërë për të kujtuar viktimat e diktaturës?– I plasi këtyre për viktimat, kuptonaapojo. Ata bunkerët- muze, i kanë ba për me kujtue se si iu fshehën, si minjtë fshesës popullore, nga turmat e egërsueme. Po unë, partia ime, due të them, i kish porositur turmat: asnji pikë gjak! Po të ishte derdhë gjak atë ditë, nuk do kishte mbetë ma gjak për ma vonë. Çfarë do të derdhnin shqiptarët pastaj kur të vinte Nëntëdhjeteshtata? Ndalimi i gjakderdhjes atë ditë ishte fitore e madhe e Partisë Demokratike.– Ishte fitore e partisë?! Ti sapo the e Neritan Cekës?– Yyyy? Le t?ia lemë Cekës, ta gëzojë atë fitore sa asht gjallë. Pastaj, kur të vdesë ai, dij unë cilin hypi mbi tank, për me ndalue turmën qy don me sulmue Bllokun, kuptonapojo.– Oooo! Po si mund të ndodhë kjo, zoti Sali?! Ka njerëz gjallë, janë dëshmitarë, ata… Historia?– Kush po pyet dëshmitarët! Historia, phë! Ne dhe luftën Nacional Çlirimtare, më të shumtën, e bamë pas Çlirimit! Për kët historinë tonë, le të presim dhe pak?– Po nuk është mirë. Njerëzit vdesin? Kush do të dëshmojë??– Kur ka shumë dëshmitarë ata nuk kanë harmoni, sejcili sjell historinë siç e do ai. Ma mirë kur asht vetëm nji. Nji si unë! Dëgjomëni mue!Shënim: Është krijimtari e lirë mbështetur në intervista të tjera, në imagjinatë dhe në karaktere.