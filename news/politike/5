TIRANE– Kryeministri Edi Rama ka publikuar në rrjetin social Facebook një tjetër rast të abuzimit me skemën e ndihmës ekonomike, duke ritheksuar se po kryen të gjitha verifikimet e duhura për çdo familje, e cila ka hyrë dhe ka dalë nga kjo skemë.Në statusin e tij kreu i qeverisë sjell një rast të ndodhur në qytetin e Korçës, ku personat të cilët duhet të kishin ndihmë ekonomike nuk e përfitonin atë.Kryeministri Rama shkruan, “majtas mjediset e brendshme të shtëpisë së N.B në Korçë që deri dje merrte çdo muaj ndihmë ekonomike dhe djathtas mjediset e R.Ç po në Korçë, që nuk përfitonte ndihmë ekonomike. Me skemën e re, N.B është përjashtuar dhe R.Ç është përfshirë në skemë.Fotot tregojnë qartë se cila nga këto dy familje është në nevojë”.Ndërkohë që po kryhen të gjitha verifikimet e nevojshme për të rivlerësuar çdo familje të hyrë apo të dalë nga skema e ndihmës ekonomike, bashkive u është dyfishuar fondi, nga 3% në 6%, për të përfshirë në skemë familjet realisht në nevojë dhe që nuk përfitojnë nga skema kombëtare.(BalkanWeb)