Kryeministri Edi Rama nga Berati mbrojti skemën e ndihmës ekonomike që po aplikon qeveria dhe akuzoi opozitën se po manipulon opinionin publik me këtë çështje.Deklarata e Ramës, ka sjellë edhe një reagim të menjëhershëm të kryedemokratit Lulzim Basha, i cili e ka ilustruar me një video gjendjen e krijuar në disa familje shqiptare pas heqjes së ndihmës ekonomike.“A ka njeri që e beson mashtrimin e Ramës sot nga Berati se njerëzit preferojnë të marrin 50 mijë lekë ndihmë ekonomike në vend që të punësohen me rroga 400 mijë lekëshe???Realiteti flet vetë me gojën e këtyre banorëve të Beratit, aty ku banda qeveritare po harxhon sot e nesër miliona lekë për ekskursionin e fundjavës, por asnjë kacidhe për njerëzit në nevojë ekstreme”, shkruan Basha.Nga Berati, Rama tha se 70 për qind e të përjashtuarve nga kjo skemë janë njerëz të aftë për punë, por që sipas tij, refuzojnë të punojnë.Në mesazhin e përcjellë nga Basha thuhet se vetëm në Qarkun e Beratit janë përjashtuar nga skema e ndihmës ekonomike 350 familje.23 shkurt 2018 (gazeta-Shqip.com)