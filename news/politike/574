TIRANE-Pasi deputeti i PD-së Tritan Shehu kërkoi që në seancën dëgjimore për çështjen detare të ishte i pranishëm presidenti Ilir Meta, ka reaguar Presidenca. Kjo e fundit i është përgjigjur pozitivisht kërkesës së demokratëve, ndërsa pohoi se zoti Meta është gati të përgjigjet para deputetëve në Kuvend. “Presidenti Ilir Meta është gati të shkojë në Parlament dhe të përgjigjet para deputetëve”, thuhet në përgjigjen e Presidencës.“Kërkese për një mbledhje të dytë. Të thërrasim edhe presidentin e Republikës, Ilir Metën. Nuk na intereson se sa hërë ka pirë kafe ministri me presidentin, por na duhen komunikimet zyrtare”, tha Shehu në komision, ku ishte thirrur në një seancë dëgjimore ministri Ditmir Bushati.Kujtojmë se pak ditë më parë ministri Bushati kërkoi plotfuqishmëri nga Presidenti Meta për të nisur negociatat për marrëveshjen me Greqinë për çështjen detare.(ed.me/BalkanWeb)