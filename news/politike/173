Presidenti i Komisionit Europian, Jean-Claude Juncker, në ditën e dytë të vizitës në Shqipëri, në kuadër të strategjisë së zgjerimit, mbërriti në Presidencë ku zhvilloi një takim me Presidentin Ilir Meta.Gjatë këtij takimi mësohet që Juncker ti jetë shprehur Metës se pret që vendi të jetë një stabilizues në rajon.“Hapa të rëndësishëm janë bërë nga Shqipëria, por reformat duhet të vazhdojnë me vendosmëri. Progresi drejt BE mbetet në bazë të meritës, reformave të shpejta që mund të arrihen. Përgjegjësi e përbashkët e të gjitha institucioneve. Pres që vendi juaj të jetë një stabilizues në rajon”, ka thënë Juncker.Takimin e ka përshëndetur edhe vetë Meta me anë të një postimi në rrjetet sociale, ku thekson se ka shprehur gatishmërinë për të punuar në zbatimin e detyrave që ka vendosur BE.“Të dashur miq, kënaqësi të takoja sot Presidentin e Komisionit Europian, Jean-Claude Junker dhe Komisionerin Johannes Hahn. U shpreha besimin se konsensusi kombëtar dhe zbatimi i 5 prioriteteve kyçe do të bindin vendet anëtare për çeljen sa më parë të negociatave të anëtarësimit me BE. ”, shkruan Meta.26 shkurt 2018 (gazeta-Shqip.com)