Përplasja mazhorancë-opozitë për Universitetin e Tiranës dhe reformën në arsim ka degjeneruar në fyerje, ofendime dhe batuta midis kryeministrit Edi Rama dhe paraardhësit të tij Sali Berisha.Ish-kryeministri e quajti Ramën një piktor të rrjedhur dhe të droguar, duke iu referuar një shkrimi të një media italiane për ekspozitat e tij.“Ka qenë një Petro Koleka që sillej vërdallë nga Vlora në Himarë. Ky e kishte gjysh, ju tani e keni kryetar. Ka rrjedhur, është çmendur fare. Shkarravinat e tua u quajtën si shkarravinat e një të riu të droguar. Të gjetën drogë brenda në shkarravina. Po po Pandeli i gjetën drogën. Diagnosa psikike është një nga kryesoret që përdoret për të diagnostikuar një të droguar dhe të sëmurë”, tha Berisha.Menjëherë iu kundërpërgjigj kryeministri Rama, i cili ironizoi lejet e dhëna nga qeveria Berisha për çeljen e universiteteve private.“Pjesa më e rëndësishme e debatit the që kemi hapur luftë me arsimin e vendit. A është luftë me arsimin e vendit reforma jonë, apo ishte luftë dhënia e mbështjetjes dhe kryerja e pagëzimit për Kristalin, Vitrinat, Magazinat, për UFO-n, Çufon dhe Bubin Kaçurel. Dëmin arsimit publik dhe UT ja bëtë ju. Sa herë që të dëgjoj për tendera, pallate, mendoj se i ke bërë vetë, po s’jemi njësoj Sali. Jeni shumë, shumë, shumë qesharak. Vini pa kauzë dhe flisni pa lidhje. E ktheni foltoren në teatër. Ne po mbajmë barrën për të pastruar të gjitha kodrat e plehut që na ngritët në çdo sektor”, u përgjigj Rama.Por të qeshurat në sallën e parlamentit shpërthyen kur kryeministri Rama nisi të ironizojë Berishën, i cili mbante I-padin e tij në dorë. Rama nxitoi ta lidhte skenën me mesazhet “hot” të deputetit demokrat Ervin Salianji që bën xhiron e rrjeteve sociale.“Sali kujdes se do të filmojnë dhe pale ça po na nxjerr, unë nuk të them kot. Kujdes se ti je i çuditshëm ti ku nuk futesh, aman se na morët fytyrën. Kujdes se ke kamera, aman të keqen”.Berisha u ngrit nga vendi dhe i tregoi kamerave dhe gjithë sallës fotomontazhin me tre fotot e Ramës që ishte duke parë në I-pad.“A në rregull, fotot e mia, ok, vazhdo, por kujdes ata lart, aman. Se ti mund të flasësh në emër të Llakajt, se Agroni ka punë, vetëm kujdes ata lart, të lutem”, u përgjigj Rama.Kreu i qeverisë duke ju referuar të shkuarës politike të ish-kryeministrit Berisha tha: “I shifje njerëzit nga flokët e gjata dhe nga barsetat si Zdravko Çoliç. Ke qenë atëhere, ishe në krye të luftës kundër shfaqjeve të huaja, ke qenë sekretar partie në fakultet dhe luftoje me pantallonat kauboj, megjithëse ishe “Boy of Caës”, sepse kishe ardhur këtu nga lidhja e ngushtë me lopët dhe delet siç e ke thënë edhe vet. Luftoje këta që mbanin pantallona kauboj”.ERTV Live: Sot në Kuvend – Replikë e detyruar me deputetin BerishaPosted by Edi Rama on Donnerstag, 15. Februar 201815 shkurt 2018 (gazeta-Shqip.com)