Kur Shqipëria është në pritje të një rekomandimi pozitiv nga Komisioni Europian për çeljen e negociatave të anëtarësimit, ministri i jashtëm Ditmir Bushati i kërkon unionit të vendos baraspeshë mes sundimit të ligjit dhe zhvillimit ekonomik. Bushati mori pjesë me ftesë të Frederika Mogerinit në takimin e Ministrave të Jashtëm të BE mbajtur në Sofje, ku foli dhe për rëndësinë që ka ulja e disnivelin të zhvillimit ekonomik midis vendeve të BE dhe rajonit të Ballkanit, që mund të jetë përmes instrumenteve financiare të procesit të zgjerimit.Në një intervistë për mediat bullgare Bushati përshëndet strategjinë e zgjerimit nga KE, por thotë ajo duhet të kishte të specifikuara hapat që duhet të ndërmerren nga vendet që aspirojnë të jetë pjesë e unionin.“Do të dëshironim që strategjia të ishte më shumë e detajuar mbi hapat që duhet të merren nga vendet kandidate, masat dhe instrumentet financiare e politike që mund të ofrohen nga BE. Gjithsesi, ky është një hap i mirë, në drejtimin e duhur. Ne dëshirojmë të punojmë me Komisionin dhe vendet anëtare në materializimin e 6 nismave madhore që potencialisht do na afronin më shumë pranë BE-së. Mendoj më mirë të përqendrohemi në çfarë na pret në horizont se sa në data, si edhe në cilësinë e procesit të reformave”.Sipas ministrit vendet aspirante duhet të përqendrohen në cilësinë e procesit të reformave më shumë se tek datat apo afatet.Tv Klan