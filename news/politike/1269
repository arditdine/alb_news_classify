Kryebashkiaku i Rrogozhinës Beqir Nuredini ka reaguar lidhu me hetimet e prokurorisë për tjetërsimin e tokave në bregdetin e Speillesë. Atij i është bllokuar pasaporta nnga organi i akuzës ndërkohë disa zyrtarë janë arrestuar.Ai deklaroi se kur hetimi të mbyllet do jetë jashtë çështjes. Po ashtu ai ka hedhur poshtë mundësinë që kemi të bëjmë me sulm politik.“Prokuroria të çojë deri në fund hetimin. Nuk e konsideroj një sulm politik. Kur hetimi të mbyllet, do jem jashtë çështjes. Pas hetimeve të Prokurorisë do dal i pastër”, tha Nuredini.Edhe më herët ai është shprehur se është i hapur për çdo hetim. “Duke marrë shkas nga çështjet e ngritura nga Prokuroria, si Kryetar i Bashkisë Rrogozhinë, mbështes hetimet dhe vënien para përgjegjësisë së autorëve. Unë si Kryetar Bashkie Rrogozhinë, kam zbatuar procedurën që parashikon ligji për përcjelljen e praktikave për regjistrim fillestar të pronave, të aplikuara nga banorët e zonës. Distancohem nga çdo akuzë që është bërë”./a.m.