Deklarata e kryeministrit Rama për një president mbarëkombëtar, ka bërë jehonë edhe në Greqi. Shtypi heleni komentuar deklaratën e kreut të qeverisë shqiptare në Kosovë pak ditë m ë parë, duke e cilësuar si një dëshirë të shqiptarëve për Shqipërinë e Madhe.“Fantazma e Shqipërisë së Madhe zgjohet sërish për t’u bërë realitet”, apo “Edi Rama ëndërron si Erdogan; kufijtë e zemrës të bëhen një ditë realitet”. Këto janë frazat e përdorura nga “Alpha TV”.Ndërsa gazetari Nikolas Vafiadhis, i “ANT1 TV”, e ka cilësuar deklaratën e Ramës si “një bombë”, por ai thekson se zëdhënësja e komisionit të BE-së për politikën e jashtme, “i ka dhënë një përgjigje të menjëhershme, sa i takon rrezikshmërisë së lartë të ndryshimit të kufijve, që sipas gazetarit, “mbetet ëndrra shqiptare”.Po ashtu, shtypi grek nënvizon se deklarata e Ramës bie ndesh me qëndrimin e ministrit të Jashtëm grek Kotzias për marrëveshje miqësore, para së gjithash pas negociatave të suksesshme për kufirin detar si dhe dhënien fund të çështjeve të pazgjidhura prej dekadash.20 shkurt 2018 (gazeta-Shqip.com)