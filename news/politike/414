Është më rëndësi të kuptoni se nëse keni vështirësi të formave të ngjashme, ose keni vërejtur se gjendja juaj emocionale është rënduar, dhe funksionimi i përditshëm në dukje është normal, por çdo ditë po bëhet me e vështirë se tjetra, duhet të kërkoni ndihmë profesionale. Një gjendje e tillë e pa trajtuar mund të përkeqësohetImagjinoni se jeni duke jetuar jetën si një robot, pa përjetuar ndonjë gëzim apo kënaqësi. Ditët e shtyjnë njëra tjetrën dhe ju ndjeheni se nuk keni ndonjë qëllim në jetë, ose ndjeheni thjeshtë si i/e mpirë.  Kur flitet për depresionin të gjithë e kemi në mendjen tonë një imazh të caktuar se si duket një person që është në depresion. Ky imazh zakonisht përmban një person i cili nuk qohet nga shtrati, është i izoluar në vete, nuk mund të mbajë një punë dhe ka ide të vazhdueshme mbi vetëvrasjen. Këto janë vetëm disa nga simptomat e një Episodi Depresiv Madhor. Por nëse flasim për një person me një karrierë të shkëlqyer, i rrethuar me shumë miq, i/e buzëqeshur në postimet e selfi-ve në Instagram, me një jetë personale në dukje perfekte dhe gjithçka në pamje të jashtme duket për t’u admiruar, nuk na shkon mendja se diçka mund të mos jetë në rregull.  Ani pse, përbrenda ky person mund të jetë duke u ballafaquar më një mori vështirësish emocionale, gjithçka duket se po funksionon se jashtmi, kështu tejkalohet radari i detektimit se “diçka nuk po shkon”, edhe nga vet personi.Këtu kemi të bëjmë më një gjendje më kronike depresive por me simptoma me pak te rënda se sa Episodi Depresiv Madhor, që në shumë raste haset me termin “Gjendje depresive me funksionim te lartë” (High Functioning Depression), e që në fakt është Çrregullimi Persistent Depresiv (Dysthymia)Për shkak se njerëzit më këtë lloj depresioni nuk përjetojnë ndërprerje të funksionit jetësor nga kjo sëmundje mendore, njerëzit që i rrethojnë tentojnë të mos kuptojnë se ata po vuajnë brenda. Në disa raste mund të jetë e vështirë t’i identifikoni simptomat e depresionit edhe tek vetja juaj, e jo vetëm tek njerëzit tuaj të afërm, sepse depresioni mund të manifestohet në mënyra të ndryshme, tek njerëzit e ndryshëm. E nëse gjithçka po funksionon, pse duhet të brengosemi për vetën ose të tjerët mund të pyesni? E rëndësishme është të pyesni se si ndiheni përbrenda. Pamja e jashtme mund të na gënjejë.Më poshtë janë disa shembuj se si mund të duket Depresioni me funksionim të lartë.  Tejet kritik ndaj vetes dhe e të tjerëve Kritikat deri në një pikë janë të nevojshme, por këtu e kalon kufirin e kritikës së shëndetshme. Ju mund të mendoni se jeni një dështim, dyshoni tek vetja, nëse jeni apo jo në rrugën e duhur të karrierës, nëse jeni në marrëdhëniet e duhura, dyshoni se çfarë po bëni me jetën tuaj. Zemërim i tepruar ose irritim i vazhdueshëm. Nëse e gjeni veten duke shpërthyer vazhdimisht për gjëra të vogla - partneri juaj thotë diçka të gabuar, ose kolegu juaj ka ndërhyrë në një projekt, dhe zemërimi nuk është në përputhje me situatën, duhet të mendoni nëse keni nevojë për ndihmë.Energjia e zvogëluar.Nëse ndiheni se çdo ditë është sikur të shtyni me shpinë një mal me shkëmbinj, ose ndjeheni sikur mezi keni energji mendore, emocionale dhe fizike për tu marrë me gjërat e përditshme në jetën tuaj, kjo mund të jetë një shenjë e depresionit të funksionimit të lartë. Pamundësia për të pushuar dhe ngadalësuar. Nëse keni nevojë qe të jeni vazhdimisht në lëvizje ose të punoni diçka që të mbysni kohën dhe ndjeheni jo rehat me ngadalësinë, heshtjen, kjo mund të jetë për shkak të mendimeve të pakëndshme dhe ndjenjat me të cilat hyni në kontakt kur ngadalësoheni dhe i kushtoni kohë vetës, kjo mund të jetë një shenjë e distimisë.Alkooli dhe droga.Nëse e gjeni vetën duke pirë më shumë alkool se më parë, ose keni filluar të tymosni marihuanë apo droga tjera, kjo mund të jetë një mënyrë që keni zgjedhur për t’u përballur me ndjenjat tuaja, që t’i topitni ato në vend se t’i ballafaqoni.Pikëllim i përgjithësuar.Nëse e gjen veten duke ndier një ndjenjë të përgjithësuar pikëllimi që duket se nuk mund t’ia përcaktoni shkakun e, nëse e lëni anash maskën ose aftësinë për buzëqeshur sipërfaqësisht kur mbyllni derën dhe jeni vetëm, dhe nëse ndjeni një ndjenjë delikate të mungesës së shpresës, kjo mund të flasë për një gjendje depresioni ku ju përpiqeni të ruani funksionimin e jetës suaj, me gjithë forcën që keni.Megjithatë, kjo nuk do të thotë se shenjat më lart mjaftojnë që ju të diagnostikoni vetën ose të tjerët me depresion. Është më rëndësi të kuptoni se nëse keni vështirësi të formave të ngjashme, ose keni vërejtur se gjendja juaj emocionale është rënduar, dhe funksionimi i përditshëm në dukje është normal, por çdo ditë po bëhet me e vështirë se tjetra, duhet të kërkoni ndihmë profesionale. Një gjendje e tillë e pa trajtuar mund të përkeqësohet.Autorja është Specialiste e Psikologjisë Klinike dhe PsikoterapisëTweetData:01 Shkurt 2018 11:39				Autori:Brikena Krasniqi-Hoti				