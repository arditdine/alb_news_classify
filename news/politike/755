TIRANE- Pas publikimit të listës me emrat e negociatorëve për një marrëveshje të re me Greqinë, kanë nisur edhe një sërë debatesh për integritetin e personave që janë pjesë e saj. Lidhur me akuzat e opozitës për njërin prej negociatorëve, por edhe zërat për një tjetër që ka studiuar në Greqi, Presidenti Meta thotë se vlerësimi i listës duhet të jetë institucional. Në emisionin “Studio e hapur” me Eni Vasilin në “News24”, Kreu i Shtetit thotë se në këtë proces është me rëndësi që  të përmbushet detyra e Presidentit si nga ana institucionale dhe nga ana kushtetuese. A është e vërtetë se ju e keni kthyer letrën për më shumë informacion rreth takimeve me Kotzias?Duhet të jemi të transparente. Kemi bërë të qartë se çfarë kërkohet nga Presidenti. Pastaj ka pasur një reflektim nga MEPJ i cili në disa elementë është vlerësuar për t’u plotësuar më tej. Pretendimet e opozitës për figurën e disa negociatorëve, a e kanë vënë Ilir Metën midis dy zjarreve?Absolutisht jo. Dikush mund të mendojë se jam në një situatë të vështirë, por unë jam në një situatë komode. Vendimi i Gjykatës Kushtetuese e cilëson qartë se si duhet të veprojë Presidenti dhe institucionet përkatëse. Në këtë pikë jam komod. Opozita kërkon që kjo çështje të shkojë në gjykatë ndërkombëtare në mënyrë që të bëhet çështja më e drejtë. Mazhoranca kërkon që të arrihet një marrëveshje e re. Unë e vlerësoj angazhimin e mazhorancës. Me rëndësi është që të zbatohet vendimi kushtetueses. A do ta miratoni listën?Nuk ka synim paragjykim ndaj listës, ka pjesën e saj të rëndësisë në negociata. Unë shpresoj se do të kemi listën më të mirë. Nuk kam paragjykime por ndikohemi nga opinionet që qarkullojnë. Edhe autorizimi edhe plotfuqishmëria janë elementë besimi, unë mendoj se do të kemi listën më të mirë. Pavarësisht se të gjithë ndikohemi nga opinionet që dëgjojmë, unë do të veproj në mënyrë institucionale. A keni ju më tepër informacione për negociatat e Bushatit me Kotzias?Nuk mund të them se kam ndonjë informacion të jashtëzakonshëm, kemi disa informacione nga takimi i fundit me ministrin e Bushati, kemi kërkuar më tepër saktësime. (BalkanWeb)