Presidenti i Komisionit Europian Jean-Claude Juncker ka mbërritur në Tiranë, në kuadër të një turneu për të prezantuar strategjinë e re të Zgjerimit të BE-së për vendet e Ballkanit Perëndimor.Juncker u prit jashtë ambjeteve të kryeministrisë nga kryeministri Edi Rama.Presidenti i Komisionit Europian në këtë takim shoqërohet nga eurokomisioneri për zgjerim dhe fqinjësi të mirë, Johanes Han dhe ambasadorja e BE në vendin tonë Romana Vlahutin.?ERTV Live: Mirëseardhja e Presidentit të Komisionit Europian, Jean-Claude Juncker? shkruan Rama në facebook teksa poston videon.Takimi midis tyre po vijon me dyer të mbyllura në ambjentet e kryeministrisë dhe më pas Rama dhe Juncker do të mbajnë një konferencë të përbashkët për shtyp.Më herët Presidenti i Komisionit Europian zhvilloi një takim në Maqedoni me kryeministrin Zoran Zaev.Pas vizitës në Maqedoni dhe Shqipëri, Jean Claude Juncker do të vijojë turneun në Serbi, Malin e Zi, Bosnje dhe Bullgari. (TemA)