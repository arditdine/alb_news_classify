Kryetari i Partisë Demokratike, Lulzim Basha ka dhënë një deklaratë për mediat menjëherë pas përfundimit të mbledhjes së Grupit të PD, ku ka shprehur shqetësimin për çështjen problematike që është krijuar për mijëra qytetarë, që janë lënë jashtë listës së përfituesve të ndihmës ekonomike.Basha ka hedhur akuza të ashpra në drejtim të kryeministrit Edi Rama, duke u shprehur se qytetarët janë hequr në mënyrë kriminale nga lista e ndihmës ekonomike, falë skemës së “Holokaustit të qeverisë Rama”.“Është një dramë njerëzore, por edhe emergjencë kombëtare. Vendi i vetëm në Evropë që ka futur në karantinë urie, ka çuar në emigrim një përqindje të madhe të bashkëqytetarëve. Kemi një qeveri dhe kryeministër që përdor një metodë naziste, genocidale spastrimi ndaj popullit të vetë”, u shpreh Basha.Lideri i opozitës tha se një pjesë e madhe e qytetarëve i janë drejtuar opozitës dhe “ajo që kemi parë është një fraksion nga tmerri që po përjeton populli”.Basha theksoi se ndodhemi në një situatë urgjente, ku janë në rrezik mijëra jetë njerëzore dhe me shumë gjasa kjo do të prodhojë “një tjetër valë refugjatësh që do terrorizojnë Europën”.Kreu i PD nënvizoi se opozita do të ndërmarrë të gjithë hapat për të vendosur Edi Ramën përpara përgjegjësisë, qoftë kjo edhe penale.“Prej dy javësh, ministrja që duhet të çohet për ndjekje penale, mban të fshehur informacionin. Ne do të formalizojmë nesër kërkesën për një nocion debati, për të vënë Edi Ramën dhe marionetën e vetë përpara përgjegjësisë. Është një dramë që po shpaloset ditë për ditë. Lus qytetarët që të tregojnë solidaritet maksimal”, deklaroi kreu i opozitës.I pyetur lidhur me propozimin e Edi Ramës për një President simbol të unitetit kombëtar, Basha u shpreh: “Hedh gomari një gur në ujë dhe e ndjekin të gjithë pastaj. Flas për dhjetëra mijëra familje që janë pa bukë. Nuk i duhet Shqipërisë dhe Kosovës një hajdut më shumë. I duhet një treg i përbashkët ekonomik dhe marrëveshje e zbatuar telekomunikacioni. Nuk na duhet një politikan më shumë, që mund të jetë një zuzar më shumë, por zgjidhje për qytetarët”.19 shkurt 2018 (gazeta-Shqip.com)