Kryetarja e LSI-së Monika Kryemadhi ka përkujtuar përmes një meshazhi në facebook 27 vjetorin e shembjes së shatores së diktatorit Enver Hoxha.Sipas Kryemadhit 20 shkurti do të kujtohet gjithmonë si qëndresa dhe kulmi i revoltës të një populli.Më tej Kryemadhi shkruan se edhe sot diktatorët po mbajnë ende peng Shqipërinë me papërgjegjshmërinë me të cilën qeverisin.MESAZHI I KRYEMADHIT27 vjet më parë shqiptarët rrëzuan simbolet e diktaturës, duke treguar forcë dhe kurajo përballë një regjimi që në ditët e fundit tregoi anën më të egër të tij.20 shkurti do të kujtohet gjithmonë si qëndresa dhe kulmi i revoltës të një populli, që për dekada u përball me padrejtësi dhe dhunë shtetërore.Sot, 27 vjet më pas, shpresat e mijëra shqiptarëve që dolën në shesh për rrëzimin e bustit të diktatorit jane ende të paplotësuara, sepse diktatorët e ?vegjël? që na qeverisin kanë ende model atë që shkatërroi Shqipërinë për 50 vjet me radhë.Janë këta diktatorë që sot po mbajnë ende peng Shqipërinë me papërgjegjshmërinë me të cilën qeverisin.Ndaj sot më shumë se kurrë kujtesa për atë ditë të shënuar dhe qeverisja banditeske janë shtysa më e madhe për të gjithë ne që të rrëzojmë diktatorët e vegjël, që çdo ditë e më shumë po na imponohen me modelet e tyre të shëmtuara. (TemA)