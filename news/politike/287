Kryetari i Kuvendit, Gramoz Ruçi ka pritur sot në një takim kreun e Senatit të Kuvendit të Republikës Çeke, Milan Stech dhe një delegacion të përbërë nga investitorë.Në deklaratën e përbashkët për mediat, kryeparlamentari Ruçi vlerësoi mbështetjen e Çekisë për Kosovën dhe bashkëpunimin me të dy vendeve.Ndërkohë homologu i tij çek tha se vendi i tij vlerëson maksimalisht hapat e afrimit të Shqipërisë me BE-në. “Mbështesim çeljen e negociatave gjatë 6 mujorit të dytë”, tha Stech.Ai shprehu interes për bashkëpunim të ngushtë me Shqipërinë në disa fusha që kanë lidhje të drejtëpërdrejtë me ekonominë e vendit.“Përveç anëtarëve të senatit, janë këtu përfaqësues nga ministria e Industrisë, Bujqësisë dhe ministria e Jashtme. Ka ardhur një grup i madh tregtarësh që vijnë nga shoqata e tregtisë dhe industrisë së Republikës Çeke.  Kërkojmë punonjës të kualifikuar, pasi papunësia në vendin tonë është 0%. Sigurisht mund të marrim pjesë në zhvillimin e infrastrukturës së vendit tuaj dhe në zhvillimin e bujqësisë, pasi ju keni produkte me kualitet. Fushë shumë e rëndësishme është turizmi. Ju keni natyrë dhe parqe të mrekullueshme dhe ka interes të lartë të popullsisë ceke për të ardhur me pushime në vendin tuaj”, u shpreh Stech.Kreu i senatit të Kuvendit në Çeki tha se i ofroi Ruçit bashkëpunim në nivele komisionesh, sepse vendi i tij ka eksperienca, për të cilat janë të gatshëm t’i ndajnë me Shqipërinë.20 shkurt 2018 (gazeta-Shqip.com)