Kryeredaktori i “GSH”, Erl Murati, është revoltuar me Lorenc Vangjelin, Artan Hoxhën e Preç Zogajn, pse në emisionin e tyre “JAVA” në RTSH, janë marrë me mesazhet erotike të Ervin Salianjit dhe Grida Dumës. Mesazhe që shkëmbeheshin në ambientet e parlamentit. Sipas tij, RTSH duhet mbyllur, pasi nuk po i shërben publikut me mesazhet private të Salianjit me dashnoren e tij.Por, ndërsa flet për privatësi, vetë gazeta që ai drejton, ka publikuar si ekskluzive një video seksi, të një qytetareje anonime, pa kurrfarë interesi për lexuesit. Është si të marrësh një video pornografike dhe ta transmetosh si lajm ekskluziv. Po ashtu, po gazeta e tij ka publikuar si ekskluzive mesazhet private të deputetes Ermonela Felaj me të shoqin, ndërkohë që ishte e ftuar në një emission. Ndryshe nga mesazhet e Salianjit me Gridën, që shkëmbeheshin në mes të parlamentit. Ndaj, mirë që e zhdukën lajmin e këtyre mesazheve, port ë paktën të mos bëjnë si moralistë!