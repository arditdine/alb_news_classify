Nga Berati ku u mbajt mbledhja e radhës e Këshillit të Ministrave, Kryeministri Edi Rama ka deklaruar se qeveria po përballet me probleme për kontratat e HEC-eve të trashëguara.Gjatë konferencës për shtyp me gazetarët, Kryeministri bëri me dije se pas diskutimit për HEC-in mbi Kanionet e Osumit, do të shikohen më me kujdes projekte të tilla.“Kemi probleme me HEC-et e trashëguara. Nuk do të lejojmë asnjë vepër industriale aty ku cënohet e ardhmja e industrisë së turizmit. Kjo nuk do të thotë që nuk do ndërtohet asnjë HEC në Shqipëri, por do të jemi shumë të vëmendshëm. Nuk do t’i vëmë Shqipërisë asnjë minë në asnjë sektor”, u shpreh Kryeministri Edi Rama.Kreu i qeverisë shqiptare foli edhe për respektimin e rregullave nga guroret, për të cilat tha se “çdo kompani që kërkon të shfrytëzojë malet dhe kodrat për të nxjerrë gurë, duhet të respektojë kontratat”. /tvklan.al