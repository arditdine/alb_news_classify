Komisioni Qendror i Zgjedhjeve në mbledhjen e sotme ka vendosur në mënyrë unanime me 7 vota pro, që mandatin e lënë nga deputeti Eduart Halimi, ta marrë Astrit Veliaj që vjen i dyti në listë.Kjo u vendos pas tërheqjes së dy grave për të mos marrë mandatin e Halimit, që ishin në listë Juvina Jani dhe Monika Qosja, të cilat refuzuan të marrin mandatin.Astrit Veliaj ka paraqitur gjithë dokumentacionin dhe formularin e dekriminalizimit.Debati në komision ishte procedurial dhe në fund të mbledhjes me unanimitet u kalua mandati të dytit në qarkun e Beratit, Astrit Veliaj.19 shkurt 2018 (gazeta-Shqip.com)