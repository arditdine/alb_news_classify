TIRANE- Presidenti i vendit, Ilir Meta nuk i ka kursyer batutat dhe rrëfimet për fëmijërinë e vitet e shkollës në një takim me prodhuesit shqiptarë, me qëllim për të promovuar produktet e mrekullueshme “Made in Albania”, si markë konkurruese në tregun rajonal e botëror. “E kam shumë siklet të dhuroj libra, kur isha i vogël tmerr e kisha të dhuroja pulla poste. Për të tjerat jam shumë zemërgjerë”,- tha Meta duke qeshur.Në konferencën me temë “Gjergj Kastriot Skënderbeu në ekonominë shqiptare”, Presidenti nuk nguroi të recitonte në anglisht edhe një poezi për Skënderbeun të poetit të shquar amerikan i shekullit të 19-të Henry Wadsworth Longfellow.(m.a/BalkanWeb)