Kreu i Partisë Demokratike Lulzim Basha u kërkoi sërish sot shqiptarët të mos durojnë më padrejtësitë që po u bëheshin sipas tij nga qeveria, por të ngrihehen në protesta për të rrëzuar Edi Ramën, të mos heshtin më, por të ngrenë zërin.Në një deklaratë për mediat ditën e sotme, Basha e cilësoi një akt kriminal heqjen e ndihmës ekonomike për 19 mijë familje nga ana e kryeministrit Edi Rama, çka sipas tij e rëndon më tej gjendjen e njerëzve të varfër.“Rama e bën këtë gënjeshtër për t’i shpëtuar një fakti të dhimbshëm dhe përgjegjësie të Edi Ramës. E para nuk ka vende pune, ekonomia në krizë, fryma armiqësore ndaj biznesit, TVSH që tani pritet t’i vihet mbi shpinë sipërmarrjes së vogël. Nuk ka vende pune në Berat, në asnjë vend, asnjë qytet të Shqipërisë. Përkundrazi, vendet e punës po mbyllen. Shumica dërrmuese e këtyre familjeve nuk kanë asnjë mundësi tjetër përveç ndihmës ekonomike. Ku janë këto vendet e punës që nuk i marrin shqiptarët, se pranokan më mirë dy thasë miell se sa 300-400 mijë lekë në një vend normal pune. Sigurisht që nuk janë dhe nuk janë as në fantazinë e Edi Ramës. Ai abuzon dhe fsheh të vërtetën dhe kjo është një vepër kriminale”, tha Basha teksa e cilësoi Ramën një politikan abuziv, një parazit, një hajdut i cili nuk meriton gjë tjetër veçse kryengritje qytetare dhe largimin e tij sa më parë.24 shkurt 2018 (gazeta-Shqip.com)