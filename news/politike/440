Paris Saint-Germain duket se e ka lënë pas humbjen në Ligë të Kampionëve ndaj Real Madridit, duke shënuar fitore të thellë në Ligë 1 të francez ndaj Strasbourgut të shtunën pasdite.PSG – që e humbi 3-1 ndeshjen e parë të 1/8 së finales ndaj Real Madridit në “Santiago Beranbeu” në mesjavë – e priti të shtunën Strasbourgun dhe e dërrmoi 5-2, raporton Express.Mysafirët befasuan me një fillim të mirë të ndeshjes kur kaluan në epërsi pas vetëm gjashtë minutave lojë, por PSG nuk lejoi që kjo befasi të zgjaste dhe u përgjigj shpejt përmes Julian Draxler, i cili i barazoi shifrat në minutën e 10-të. PSG më nuk shikoi prapa dhe e përmbysi skuadrën mysafire duke shënuar dy gola të shpejtë përmes Neymar në minutën e 21-të dhe Di Marias në minutën e 22-të. Strasbroug e shënoi golin e dytë dhe të fundit në këtë takim në minutën 67-të.Pjesa e mbetur e ndeshjes i takoi Edinson Cavanit i cili shënoi dy herë në minutat 73-të dhe 79-të. PSG vazhdon të jetë në vendin e parë në tabelë dhe tani ka 68 pikë, 12 më shumë se Monaco që është e dyta. Ndërkohë, Strasbourg është e 14-të me 30 pikë. /Express/    