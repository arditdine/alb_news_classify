Arben Ristani para se të vendoste të hynte në grevën e urisë, shkoi tek vendi i punës së të atit. Ish- studentin e Fakultetit Juridik e mundonte dilema për atë çfarë do t’i thoshte babait dhe përgjigjja që do të merrte prej tij. Por, mosndodhja e babait në atë moment e zgjidhi situatën e të birit. I shkroi një letër dhe pak rreshta, ku i tregonte për vendimin që kishte marrë, madje “guxonte” t’i fliste edhe për të drejtat dhe liritë e njeriut…Arben Ristani tregon për “Gazeta Shqiptare” bisedat mes të rinjve 28 vite më parë, se si mund të ishte vendi ynë në demokraci dhe Shqipëria si Evropa. Një ndër rrugët drejt saj ishte greva treditore e 700 studentëve, e cila çoi në rrëzimin e miteve të diktatorit Hoxha.Z.Ristani, cila ishte situata në Qytetin Studenti para grevës së urisë 27 vite më parë, që çoi në rrëzimin e bustit të diktatorit?Unë kam qenë student i Juridikut në vitet 1987-1991. Nuk banoja në Qytet Studenti dhe s’mund të flas për situatën atje, por tek të gjithë ne ndjehej një erë ndryshimi. Çdo ditë talleshim, tregonim barsoleta për diktatorin, pasardhësin e tij, Ramiz Alinë dhe anëtarët e Byrosë Politike, lexonim dhe ndanim me njëri-tjetrin ato pak shkrime politike të intelektualëve të kohës dhe ndiqnim me vëmendje lajmet që na vinin për atë që po ndodhte në vendet e lindjes komuniste.Shkrimin e plotë e gjeni më Gsh.al duke klikuar tek linku:  http://www.gsh.al/2018/02/20/greva-e-urise-arben-ristani-cfare-i-shkrova-babait-ne-leter/