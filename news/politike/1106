Në Kuvendin e Shqipërisë është duke u zhvilluar një seancë plenare, e cila është çelur me fjalën e ministrit të Brendshëm, Fatmir Xhafaj, që ka prezantuar përpara deputetëve projektligjin për Vettingun në Policinë e Shtetit.Xhafaj u shpreh se procesit të vettingut do t’i nënshtrohen të gjithë punonjësit e policisë, Gardës dhe SHÇBA, por edhe ish-efektivë dhe drejtues të lartë të uniformave blu.“Ne e kemi njohur të drejtën dhe kemi parashikuar procesin e vlerësimit edhe për ish-punonjës të Policisë së Shtetit, që do të duan të rikthehen në detyrë. Procesi është ndërtuar të jetë i ndershëm , i pavarur dhe i paanshëm. E kemi pasur të qartë se ky nuk duhet të ishte thjesht dhe vetëm procesi i radhës i largimeve në Policinë e Shtetit”, tha Xhafaj.Sipas ministrit procesi i vettingut në polici o të jetë në radhë të parë i besueshëm dhe më pas vlerësues për ruajtësit e rendit të qytetarëve.Xhafa nënvizoi se vettimi i efektivëve të policisë, shkon në një linjë me procesin e reformës në drejtësi dhe garantojnë fuqizimin e rendit publik dhe rikthimin e shteti të së drejtës.“Është e domosdoshme që gjyqtarëve dhe prokurorëve që do të kalojnë reformën në drejtësi t’iu garantojmë sigurinë nëpërmjet policisë së shtetit. Ky është një proces që do t’i shërbejë identifikimit të pjesës së shëndoshë, mbi të cilën do të ngrihen institucionet ligjzbatuese të së ardhmes”, theksoi ai.Sipas Xhafës një polici me këtë përbërje do të garantojë besueshmëri më të madhe tek qytetarët, agjencitë e tjera ligjzbatuese dhe ndërkombëtarët.“Ky proces ka mbështetjen e qytetarëve dhe punonjësve të ndershëm të p[policisë së shtetit. Ndërkombëtarët do të jenë aty për të ofruar asistencën e tyre të çmuar në këtë iniciativë”, deklaroi Xhafaj.Ministri shprehu keqardhjen për disa prej reagimeve që ka dëgjuar e parë lidhur me këtë proces të rëndësishëm për uniformat blu.“E kanë konsideruar këtë projektligj një praktikë komuniste. Këta lloj personazhesh nuk kanë parë dhe lexuar se çfarë ky projektligj përmban është një standard evropian. Ky proces zbatohet nga shumë agjenci ligjzbatuese të vendeve të zhvilluara si SHBA, Britania dhe Italia”, theksoi ministri i Brendshëm.Më tej, kreu i Ministrisë së Brendshme theksoi se “po vazhdon puna për identifikimin e grupeve kriminale që veprojnë në vende të tjera, por kanë pasuri kriminale në Shqipëri.“Në bashkëpunim shumë të ngushtë me partnerët ndërkombëtarë po punojmë për kapjen e tyre. Dua të njoftoj këtu se nëse ka përfaqësues të majtë apo të djathtë që kanë lidhje me grupe kriminale, apo marrin mbështetje financiare prej tyre, i garantoj që asnjë lloj imuniteti nuk do t’i përjashtojë ata nga “Forca e Ligjit””, deklaroi Xhafaj.Alibeaj reagon: Policia dhe rendi në gjendje dramatikeNdërkohë, deputeti demokrat Enkelejd Alibeaj, ka reaguar, duke iu drejtuar ministrit Xhafaj se Vettingu në polici nuk mund të bëhet pa iu hequr imuniteti ish-ministrit të Brendshëm Tahiri, i akuzuar për mbështetje në trafikun e drogës.“Çfarë qëndrimi mbajte ti për Sajmir Tahirin? Ç’ke bërë për 4 klanet mafioze në vend? Jam dakord që Vettingu duhet të bëhet dhe dhe për këtë s’kam dyshime, – tha Alibeaj. – Policia dhe rendi janë në gjendje dramatike. Raporti i Euroipolit tregoi se Shqipëria është hambari më i madh i trafikut të drogës. Raporti i DASH-it po ashtu tregoi se jemi vendi i vetëm tranzit i të gjitha llojeve drogave të forta. Ky ishte fundi pa lavdi i një policie të rilindur, i një policie që duam, i një policie ‘bravo çuna’, çunat që kanë çarë ferrat sot…”.“Nuk mund ta bëni ju Vettingun, me Sajmir Tahirin, i cili duhej të ishte i pari që duhej t’i hiqej imuniteti. Apo ta bësh ti, ke detyrim moral e politik që të japësh llogari për vëllain tënd. Nuk është personale, është detyrë morale për shkak të interesit publik. Ti me qeverinë jeni marrë peng në bagazhin e makinës me Audi me targa AA003GB”, – shtoi deputeti i PD-së, duke iu drejtuar sërish ministrit të Brendshëm Xhafaj.26 shkurt 2018 (gazeta-Shqip.com)