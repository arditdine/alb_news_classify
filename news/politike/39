Në rastin më të keq, fyrja bëhet normë! E normat janë rregulla të pashkruara të një populli, i cili vendos t’i respektojë, apo mos t’i respektojë atoNë shoqëritë demokratike dhe liberale, autoriteti legjitim fitohet nga qytetarët me anë të konkurrencës së ideve dhe vlerave. Duhet dalluar autoritetin legjitim, nga ai karizmatik. Shembull tipik i autoritetit legjitim është ai i ish presidentit të SHBA-ve Bill Klinton. Klintoni si njohës i dialogut dhe politikës, dinte që me retorikën e tij mund t’i bind njerëzit, por njëkohësisht me durimin e tij kishte mësuar që t`iu jep mundësi që edhe tjerët ta bindin atë.Për dallim të autoritetit legjitim, ai karizmatik zanafillën e ka të dhuna. Me anë të dhunës, në pushtet erdhi Hitleri, Stalini dhe Enveri. Rasti më tipik ku dhuna dhe frika zgjidhen si mjet për të kapë pushtetin, është ai i Saddam Husseinit. Më vitin 1979, Sadami në parlament tha: “Këtu në këtë parlament kemi tradhtarë!“. Tradhtarët nxirreshin jashtë dhe pushkatoheshin nga rojet e Saddamit. Ata që ngelën në parlament, të frikësuar vendosën të pushojnë së menduari duke brohoritur: “Rroftë Saddami, rroftë Saddami”. Ata që e kanë parë këtë xhirim që është pikë kthimi në pushtët të diktatorit, Saddamin do e shohin të frikësuar duke e tymosur cigaren në parlament. E frikacak, janë dhe ishin të gjithë ata diktatorë (Stalini, Mao, Tito dhe Enveri) që i frikoheshin konkurrencës të mendimit  dhe dialogut. Duket sikur nga eshtrat e Stalinit, Saddamit e Enverit është bërë klonimi te disa individ në shoqërinë tonë. Por, me një ndryshim! Përderisa fuqia e pushtetit ishte akumuluar te një person (Stalini, Saddami dhe Enveri), në Kosovë, fuqia e pushtetit është akumuluar te disa pushtetarë, të cilët kanë instaluar diktaturë kolegjiale, që në gjuhën politike i thonë: OLIGARKI.E oligarkët duke i dhëne drejtë vetës rrisin rrogat, punësojnë kë duan, punësojnë sa duan (edhe aty ku s`ka nevojë) e i përdorin paratë dhe pronën e shtetit si të ishin pronë personale. Krejt këtë dhunë e vulosin me shkrepje të armeve duke e cilësuar si normë. E norma janë bërë hajnitë, kurvëritë, brylagjitë politik, korrupsioni, zhvatja dhe nepotizmi. Të njëjtit, me të njëjtën pafytyrësi pastaj të akuzojnë! Ndërsa akuza më e rendë që mund ti behët një njeriu është ta quash tradhtarë! Ne, spiun e tradhtarë e quajtëm edhe Adem Demaçin, Rexhep Qosjen, Ibrahim Rugovën, Flora Brovinën, Hashim Thaçin e Albin Kurtin. Këta të fundit e akuzuan edhe njëri-tjetrin si spiun e tradhtarë. Oh kuku! A ka more kjo Kosovë shërbim inteligjentë? A ka kjo Kosovë  gjykatë? Në rastin e parë të mbledh informata të mjaftueshme të tradhtarëve, që të dënohen – edhe akuzuesit që nuk kanë fakte.  Fatmirësisht, jetojmë gjeografikisht në Evropën moderne ku autoritetet karizmatike kanë përfunduar si njerëz të ligë, edhe historikisht. Sistemin demokratik, shqiptarët as që e zbuluan e as nuk po ia bëjmë hyzmetin për të instaluar! Në shtetet me demokraci të konsoliduar çdo kultivim të autoritetit karizamtik është alarmues, ashtu siç janë alarmuese edhe akuzat ndaj burrë shtetasve si tradhtarë e spiun.Shtetet perëndimore  që na çliruan, të paktën që do ta bëjnë për ne, është se nuk do lejojnë instalimin e një sistemi monist në Kosovë. Ata që akuzonin individin për tradhti, si paramendim e kishin likuidimin fizik të tij. Fatmirësisht, kjo te ne nuk është e mundur. Jo pse ne i kemi parandaluar likuidimet dhe atentatet fizike, por për arsye se proceset demokratike si kulturë evropiane e kanë përfshi edhe Kosovën “demokratike” me pushtetarë aktual që ende kanë mendësi marksiste dhe klanore – mjaftueshëm sa për të instaluar një regjim oligarkë. Fyerjet si tradhtarë e spiun si në rastin e Saddamit, edhe në rastet tona përveç që tregojnë mosguximin dhe psikopatinë e akuzuesit për t’u ballafaquar me mendimin dhe idetë ndryshe, tregojnë paaftësi, padinjiteteshmëri  nga drejtuesi - e urrejtje ndaj individit që i drejtohet. Këto akuza të paketuara me patriotizëm, në radhë të parë shpërndahen tek militantët dhe te një garniturë e njerëzve që domosdoshmërisht u besojnë!Në rastin më të keq, fyerja bëhet normë! E normat janë rregulla të pashkruara të një populli, i cili vendos t’i respektojë, apo mos t’i respektojë ato! Sipas atyre që akuzojnë, duket që një pjesë e qytetarëve i respektojnë tradhtarët!Ku(rrë)?!Ne kemi spiunë në parlament, në qeveri, në akademi dhe në media. Ka s’kemi  tradhtarë!Edhe në mendjet tona!Të ngacmuar nga islami fundamentalist shkuam aq larg sa që edhe heroit kombëtarë Skënderbeut ia dridhem eshtrat – i thanë tradhtarë.Këto SITUATA, vetë i krijuam!Shumë gjëra të liga që ne dikur me ngulm i refuzojmë, ne mund të bëjmë gjëra të poshtra nëse nuk jemi të kujdesshëm dhe e lejojmë veten të udhëhiqemi nga SITUATA.ÇFARË SITUATE? Përderisa  tradhtarët real  as historikisht s`po i dimë! Se s’po kemi kohë nga të gjallët!TweetData:29 Janar 2018 10:58				Autori:Jashar Etemaj				