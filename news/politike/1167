Deputetja socialiste Ermonela Felaj u kap në befasi gjatë emisionit ?Opinion? ku po i ankohej bashkëshortit të saj mbi moderimin që po bënte gazetari Blendi Fevziu.Kamerat e emisionit fokusuan celuluarin e saj dhe dialogun privat përmes mesazheve që po zhvillonte me bashkëshortin.Fill pas emisionit, ky moment  gjeti hapësirë në të gjithë pjesën dërrmuese të medias kryesore në Shqipëri duke e servirur pa komplekse bisedën me burrin e saj. Madje pati prej tyre që e publikuan si ekskluzive apo si megaskandal që një deputete po i “qahej” burrit të saj se drejtuesi i emisionit po e tepëronte me mungesën e paanshmërisë duke favorizuar palën tjetër.Për këtë rast askush nuk foli për profesionalizëm, për privatësi dhe leksione gazetarie  duke u kujdesur vetëm për klikime dhe jehonë mediatike.Ndërkohë, këto ditë jemi përpara një skandali të ngjashëm por me përmasa më të mëdha ku një ligjvënës nuk është kapur në një emision televiziv, por në Parlamentin e Shqipërisë.Në këtë rast, një pjesë e gjerë e mediave kyçën gojën duke nxjerrë si justifikim privatësinë e personave të përfshirë në këtë ngjarje.Në fakt, kemi dy lajme të ngjashme dhe me standard të ndryshme. Në njërën anë flitet për parime gazetarie dhe në anën tjetër një deputete demaskohet për mesazhet me bashkëshortin.Rasti Felaj dhe rasti Salianji-Duma janë dy ngjarje që nuk përbën asnjë shkelje ligjore për t?u përcjellë në media.Nëse do të vërejmë me kujdes pikën 3 të Nenit 23 të Kushtetutës gjejmë që është e drejtë themelore kushtetuese që çdo qytetar të informohet për çdo veprim, akt, fjalë etj, që bën apo kryen deputeti apo keshilltari bashkiak brenda sallës ku zhvillihen mbledhjet e Kuvendit apo Këshillit Bashkiak, qofshin këto edhe thellësisht personale.Rasti Felaj është thjesht një shembull pasi shumë mirë mund të kujtojmë lajmet për mesazhet që gazetari Andi Bejtja i shkruante Ben Blushit në Kuvend, apo mesazhet e gazetarëve nëpër studio televizive të cilat përcillen me shpejtësi nga portalet e njohura.Që shkaqet e heshtjes për skandalin Salianji-Duma nuk janë rregullat e gazetarisë, kjo dihet mjaft qartë, por të paktën do ishte më e besueshme nëse do përcillej ndonjë argument që të paktën mund ta kapërdijnë shqiptarët.(TemA)