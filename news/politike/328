TIRANE– “Qeveria ia ka besuar të dhënat statistikore që BE do të marrë nga Shqipëria një drejtori të shkarkuar për “shpërdorim detyre”, Erion Monohasës”. Për Partinë Demokratike, kjo është shkelja e radhës nga qeveria Rama, e cila sipas tyre “vijon ndarjen e tepsisë së pushtetit”.Pas këtyre deklaratave ka ardhur dhe reagimi nga Instituti i Statistikave. Sipas këtij institucioni, emërimi i Erion Manohasës është bërë konform Ligjit për Nëpunësin Civil. “Është e vërtetë se Erion Manohasa ka pasur një çështje gjyqësore, por çështja është pushuar dhe ai është punësuar sipas ligjit nga lista e pritjes së Nëpunësve Civilë. Duke u nisur, sidoqoftë nga domosdoshmëria për të mos lënë asnjë hije në integritetin absolut të INSTAT, si një institucion i një rëndësie të veçantë, z. Erion Manohasa i është kërkuar menjëherë dorëheqja, dhe ai e ka dhënë atë”, thuhet në reagim.INSTAT përmbyll reagimin duke ftuar këdo që është i interesuar të kërkojë zyrtarisht dosjen e z.Manohasa, ndërsa u bën thirrje partive politike që të mos e përfshijnë këtë institucion në politikën e ditës.REAGIMI I PLOTENisur nga një reagim publik i një partie politike, lidhur me emërimin pranë Institutit të Statistikave (INSTAT) të Z.Erion Manohasa, sqarojmë se emërimi është bërë konform Ligjit për Nënpunësin Civil, Nr.152/2013 (ndryshuar me ligjin nr. 178/2014 dhe ligjin 41/2017).Është e vërtetë se Z.Erion Manohasa ka pasur një çështje gjyqësore, por çështja është pushuar dhe ai është punësuar sipas ligjit nga lista e pritjes së nëpunësve civilë.Duke u nisur, sidoqoftë nga domosdoshmëria për të mos lënë asnjë hije në integritetin absolut të INSTAT, si një institucion i një rëndësie të veçantë, Z. Erion Manohasa i është kërkuar menjëherë dorëheqja, dhe ai e ka dhënë atë.Për çdo sqarim lidhur në këtë çështje, ju lutemi kujtdo që është i interesuar të kërkojë zyrtarisht dosjen e Z. Manohasa.Nënvizojmë në fund, keqardhjen për një reagim të bazuar në të pavërteta ndaj INSTAT dhe i bëjmë thirrje partive politike që të mos e përfshijnë këtë institucion në politikën e ditës.(BalkanWeb)