Një nga mbështetësit më të fortë të kryedemokratit Lulzim Basha pa dyshim është kreu i PDK-së Nard Ndoka.Ai ka bërë një shkrim ku ka dhënë disa këshilla për shqiptarët të cilët i konsideron si të papërgjegjshëm përderisa nuk kanë mundur të votojnë me kthjelltësi për alternativën e duhur sipas tij.Ndoka, i bën thirrje popullit të çlirojë veten dhe të ngrihet të protestojë për të rrëzuar qeverinë “Rama” dhe për të ardhur opozita në pushtet.Shkrimi i plotëKërkohet depolitizimi i opozitës!Protestojnë qytetarët; u kërkohet që mos ta politizojnë protestën!Protestojnë artistët; kompleksohen nga opozita!Protestojnë grupe interesi; fajësojnë qeverinë dhe opozitën!Thërret opozita protestën; e quan protestë popullore!– Pse kemi frikë nga politizimi i opozitës?! – Pse kemi frikë nga përgjegjesitë për dje, për sot dhe nesër?!– Pse nuk ka alternativë zgjidhjeje dhe angazhim për çdo protestë, për çdo shqetësim e për çdo konflikt që nxjerr ?tym??!Rama ka arritur të kompleksojë mediat, të frikësojë grupet e interesit, të miklojë shoqerinë civile; të barazojë opozitën me veten, me gabimet e fajet e qeverisë; ?të gjithë njësoj?!Opozita duhet të jetë institucionale, e fortë dhe alternative në Kuvend; agresive në rrugë, e gjithkundgjendur tek qytetarët e tek problematika. Ku del tym nga keqqeverisja opozita duhet te jete aty, jo me shishe benzine në dorë, por me fjalë, angazhime, besim dhe zgjidhje.Të gjithë duhet të ndërgjegjsohen: opozita është mision, shpresë, garanci, alternativë dhe e vetmja mundësi politike për reagim sot dhe përgjegjësi nesër!-Të nderuar qytetarë shqiptarë, nëse keni një shqetësim, nëse vëreni një padrejtësi që pushteti j’ua ka nëpërkëmbur, protestoni; protestoni! Ngrini zërin Tuaj; por mos harroni, se për këtë qëllim është votuar Opozita; të jetë zëri juaj; forca juaj! Mos kini frikë nga politizimi i së ?keqes?; pa politikë nuk ka zgjidhje!Nëse proteston një qytetar, përfaqëson veten; nëse proteston një fshat, proteston një grup interesi; nëse proteston shoqëria civile, proteston ndjeshmëria publike; nese i bashkangjitet protestës qoftë edhe një deputet i vetëm protestojnë edhe (10 mije qytetarë që e kanë mandatuar).Protesta është gjithmonë politike! Kërkoni ndihmën dhe pjesmarrjen e opozitës, kërkoni politizimin e protestës, se problemin ua ka krijuar politika!Opozita sot duhet të politizohet, qytetërohet dhe të çlirohet nga komplekset e thurura nga një mendje djallëzore e ‘mëkatare’!Politizojeni Opozitën, çlironi veten, reagoni, protestoni, votoni me përgjegjësi dhe memorie të kthjellët!Opozita e politizuar sot, do jetë më e përgjegjshme nesër!(TemA)