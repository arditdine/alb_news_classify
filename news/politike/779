1 of 2Kërkesa e ministrit të Jashtëm, Ditmir Bushati për “lejen” e nisjes së negociatave për çështjen e marrëveshjes së re të Detit me Greqinë, ka shtyrë Presidentin e Republikës Ilir Meta që të konsultohet me paraardhësit e tij.Siç edhe paralajmëroi ditën e djeshme Presidenca, Meta ka nisur takimet konsultative dhe i pari që mbërriti në zyrën e tij ka qenë ish-presidenti Alfred Moisiu.Moisiu  qëndroi në zyrën e Kreut të Shtetit për rreth 45 minuta dhe pas përfundimit të bisedës me të, radha i takoi ish-presidentit Rexhep Mejdani.Rreth orës 13:30 në zyrën e Metës ka  mbërritur ish-kryeministri Sali Berisha. Ndërkohë një ditë më parë, Presidenti u konsultua me paraardhësit Bujar Nishani dhe Bamir Topi.Takimet për të vendosur mbi plotfuqishmërinë për të negociuar me palën greke për ndarjen e kufirit detar janë të rëndësishme për Presidentin Meta, sidomos pas vendimit të Gjykatës Kushtetuese për marrëveshjen e vitit 2009.15 shkurt 2018 (gazeta-Shqip.com)