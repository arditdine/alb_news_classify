Kryeministri Edi Rama vizitoi një familje e cila përfitoi ndihmën e plotë ekonomike nëpërmjet skemës së re.“Deri dje merrja 28 mijë lekë dhe sot, me ndihmën e re, marr 90 mijë, plus kompensimet”, tha kryefamiljari.Duke e cilësuar skemën e re një rregullim i listës së atyre që përfitonin duke mos e merituar atë, kryeministri tha se në këtë skemë bëhet kontrolli i çdo subjekti tek tatimet, hipoteka, transporti etj., në mënyrë që të skualifikohen ata që e përfitojnë padrejtësisht.“Ka një pjesë minimale, që është marzhi i gabimit të sistemit, që ne po e verifikojmë dhe të gjithë ata që pas verifikimit do të rezultojnë të përjashtuar jo për shkak të abuzimit, por të sistemit, do të riintegrohen”, u shpreh Rama.Ministrja Manastirliu shpjegoi se cili do të jetë roli i pushtetit vendor në këtë proces.“Grupet e punës të administratorëve socialë të bashkive, të inspektorëve të Shërbimit Social dhe ata të prefekturave po shkojnë në çdo familje, edhe tek ata që e kanë përfituar ndihmën, duke verifikuar çdo familje”, deklaroi Manastirliu.Ndihma ekonomike i akordohet përfituesve për një afat 5-vjeçar dhe kombinohet me shërbimet sociale.25 shkurt 2018 (gazeta-Shqip.com)