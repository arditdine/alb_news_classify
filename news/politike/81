Komisioni Europian ka reaguar këtë të hënë pas deklaratave të Kryeministrit Edi Rama për një president të përbashkët me Kosovën.Në një reagim të sajin, zëdhënësja e KE, Catherine Ray i konsideroi këto deklarata të pa përshtatshme. Sipas saj ato nuk ndihmojnë fqinjësinë e mirë. “Mirëpresim që në të gjithë rajonin të vazhdojë ndërtimi i marrëdhënieve konstruktive”, shprehet Ray.Në një seancë solemne të parlamentit në Prishtinë, në 10-vjetorin e Pavarësisë së Kosovës, Kryeministri Rama foli për një President të unitetit kombëtar, që siç tha vetë kreu i qeverisë shqiptare, është ende një ëndërr, por jo e pamundur./tvklan.al