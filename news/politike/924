Ministri për Evropën dhe Punët e Jashtme, Ditmir Bushati ka reaguar pas mesazheve të presidentit të KE, Jean Claude Juncker, i cili vlerësoi progresin e Shqipërisë.Përmes një statusi në Facebook, Bushati i cilëson këto deklarata të Juncker si inkurajim për të vijuar me kursin e reformave pavarësisht pengesave dhe vështirësive.Më tej shefi i diplomacisë shiptare thotë se viti 2018 përbën një mundësi të artë për të avancuar në procesin e anëtarësimit në BE.Statusi i plotë i Bushatit: Mesazhet e Presidentit të Komisionit Europian Juncker për ecurinë e reformave shtetkonsoliduese në Shqipëri janë inkurajim për të vijuar me kursin e reformave pavarësisht pengesave dhe vështirësive.Politika jonë e jashtme në rajon, e karakterizuar nga dinamizmi konstruktiv, trajtimi me realizëm e përgjegjshmëri i çështjeve ende të hapura në planin dypalësh, sikundër linjëzimi me politikën e jashtme të BE-së, janë asetë që e bëjnë të dallueshme Shqipërinë në rajon.Viti 2018 përbën një mundësi të artë për të avancuar në procesin e anëtarësimit në BE .  (TemA)