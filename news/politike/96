Ministria për Evropën dhe Punët e Jashtme e drejtuar nga Ditmir Bushati, reagon ndaj publikimit të letrës nga ana e Presidentit Ilir Meta, në të cilën thuhej se kërkesa për autorizim për negociata me Greqinë, nuk është e qartë.MEPJ thotë se po shqyrton letrën e Presidentit të Republikës, në përgjigje të kërkesës së dërguar prej saj, për lëshimin e autorizmit për fillimin e negociatave me palën greke për delimitimin e hapësirave detare mes dy vendeve.Në vijim thuhet se çështjeve të ngritura nga Presidenti i Republikës, Ministria për Evropën dhe Punët e Jashtme do t’u përgjigjet në rrugë institucionale.Sikundër nënvizohet se ministri për Evropën dhe Punët e Jashtme është i angazhuar për të vijuar bisedimet e konsultimet e nisura me Presidentin e Republikës për të gjitha çështjet me interes për këtë proces.“Procesi i nisur me Greqinë është kompleks, ndaj kërkon qetësi, maturi, institucionalizëm dhe jo projektimin e një anormaliteti që nuk ekziston”, thuhet në mbyllje të qëndrimit.Më herët në një dalje për mediat ditën e sotme, Presidenti deklaroi se sjellja e Presidentit do jetë bazuar në Kushtetutë dhe në vendimin e Gjykatës Kushtetuese.“Kushtetuta dhe vendimi i gjykatës janë vija e kuqe për zbatim”, u shpreh Meta, duke thënë se kjo vijë e kuqe vlen dhe për Presidentin.20 shkurt 2018 (gazeta-Shqip.com)