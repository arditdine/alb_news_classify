Ambasadori amerikan në Tiranë ka pasur një takim me sekretarin amerikan të shtetit Rex Tillerson pas shpalljes ‘non grata’ të ish-kryeprokurorit Adriatik Llalla. Këtë gjë e ka bërë të ditur ambasada amerikane në faqen e saj në “Facebook”, ku shkruan se Tillerson është takuar në Ankara me të gjithë ambasadorët e Ballkanit.Takimi mes Tillerson dhe Lu është mbajtur në Turqi, ku sekretari amerikan është takuar me presidentin turk Erdogan. “Gjatë vizitës në Ankara, Sekretari i Shtetit Rex W. Tillerson u takua me Ambasadorin Donald Lu dhe Ambasadorë të tjerë amerikanë që shërbejnë në Ballkan, Kaukazinë jugore dhe Mesdheun lindor”, thuhet në postim. Një ditë më parë u publikua vendimi i Departamentit Amerikan të Shtetit që i ndalonte hyrjen në Shtetet e Bashkuara ish-Prokurorit të Përgjithshëm të Shqipërisë Adriatik Llalla.Vendimi, thekson se Sekretari i Shtetit Rex Tillerson, e miratoi masën e ndalimit për shkak të përfshirjes së ish-zyrtarit shqiptar në raste të mëdha korrupsioni.(m.k/BalkanWeb)