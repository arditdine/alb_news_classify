Ish-ministri i Mbrojtjes, Sabit Brokaj, gjatë një interviste për Shqiptarja.com, vendimin e Departamentit Amerikan të Shtetit për të futur në listën e zezë ish-kryeprokurorin Adriatik Llalla, e lexon si një mesazh të fortë ndaj politikanëve shqiptarë.Brokaj pohoi se pas Llallës, në shënjestër të SHBA janë ata që kanë emëruar dhe mbrojtur Llallën, në dëm të drejtësisë dhe Shqipërisë, duke nënkuptuar ish-kryeministrin Sali Berisha.Duke u ndalur tek zbatimi i reformës në drejtësi, ish-ministri i Mbrojtjes u shpreh se Vetingu në vetvete do të përcaktojë karakterin e zhvillimeve të progresit të Shqipërisë.I pyetur mbi pritshmëritë për SPAK-un, Brokaj nuk e përjashtoi mundësinë e përsëritjes në Shqipëri të historisë në Kroaci dhe Rumani, ku qindra zyrtarë, përfshirë ministra, ish-kryeministra dhe kryebashkiakë përfunduan në burg për korrupsion.?Amerika, përmes këtij veprimi, nuk kërkon që të trajtojë thjeshtë Adriatik Llallën si individ, por i tregon politikës shqiptare që të ketë kurajën dhe të veprojë. Më shumë se sa me Llallën, ky vendim kërkon një tjetër mënyrë sjelljeje nga drejtësia dhe politika shqiptare. Llalla e meriton këtë lloj vlerësimi plotësisht negativ, por vendimi ndëshkon një model sjelljeje, pas shumë këshillash dhe apelesh, për një kohë kaq të gjatë?, thotë Brokaj.?Kushdo që ka probleme të njëjta apo të ngjashme me ato të ish-kryeprokurorit Adriatik Llalla tashmë është i rrezikuar. Pa diskutim që më të rriskuarit tashmë janë ata që e emëruar Adriatik Llallën dhe që e mbrojtën deri në fund. Ata kanë hyrë në mëkat me drejtësinë shqiptare dhe me integrimin e Shqipërisë në Bashkimin Evropian?, vijon ai.