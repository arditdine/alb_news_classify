TIRANË- Negociatat e nisura me Greqinë për marrëveshjen e detit kanë bërë protagonist Presidentin e vendit Ilir Meta. Pa dhënë ai plotfuqishmërinë ato nuk mund të vazhdojnë normalisht.I ftuar në “Studio e Hapur” në News 24, Presidenti Ilir Meta komentoi për herë të parë listën e negociatorëve të paraqitur tek ai nga ministri i Jashtëm, Ditmir Bushati një ditë më parë. A është dakord Presidenti? A do japë ai “OK” që pret Qeveria?Sipas tij, secili prej tyre do verifikohet më parë. “Kemi bërë kërkesa për të verifikuar për çdo negociator, më të veçanta për këdo, s’mund të them asgjë pa i verifikuar. Unë vlerësoj se integriteti i tyre, njohuritë e tyre, personaliteti i tyre është mjaft i rëndësishëm”,- shtoi Meta.Presidenti Ilir Meta është pyetur mbrëmjen e sotme edhe për Artur Meçollarin, të etiketuar si spiun të shërbimeve të huaja nga ish-kryeminsitri Sali Berisha. Por, Meta më shumë se sa ato që shkruhen në media, vlerësoi një letër të vitit 2010 që Meçollari i dërgonte Adriatik Llallës.“Për emrat e caktuar unë s’kam asnjë arsye. Unë kërkoj informacione, sqarime nga institucionet përkatëse. Për rastin konkret nuk kam informacione përveç qëndrimeve të lexuara në media. Elementin më pozitiv për personin konkret vlerësoj letrën që kam lexuar dje apo pardje, që ia kishte dërguar zotit Llalla, ku protestonte për mbylljen e çështjes penale të ekipit negociator të vitit 2009, duke dhënë argumente dhe fakte, një pjesë e të cilave ishin interesante që ngarkonin negociatorët. Sipas tij, prokuroria e kishte mbyllur në mënyrë jo të drejtë. Nuk mund të bëj gjykatësin por ka treguar se ka ndjeshmëri, përgjegjshmëri, ndaj interesave të shtetit”,- tha ai.INTERVISTAA do japë Presidenti Plotfuqishmërinë e tij për negociatat?Kjo çështje ka marrë shumë vëmendje. Presidenti duhet të bëjë gjithçka për të përmbushur detyrimet e tij kushtetuese dhe institucionale për mbarëvajtjen e kësaj marrëveshje që synohet dhe të marrëdhënieve me Greqinë.A është e vërtetë që e keni kthyer procesin sërish në Ministrinë e Jashtme për më shumë informacion?Nuk ka patur në asnjë rast kthim apo refuzim për dhënie autorizim të tillë, por ka patur deri në pikën e plotë dhe përfundimtare sipas të gjitha standardeve që përcakton vendimi i Gjykatës Kushtetuese, një procedure e cila duhet të jetë sa më e saktë. Edhe për një arsye tjetër, është se çështja më e debatuar në ditët e fundit për shkak të asaj që ndodhi në vitin 2009 dhe vendimin e Kushtetueses në 2010 që e rrëzoi atë marrëveshje. Për këtë çështje, ky vendim i Gjykatës Kushtetuese, është vetë Kushtetuta, prevalon mbi çdo ligj dhe akt tjetër. Do të mjaftonte një mosrespektim i dokumenteve kushtetuese, në mënyrë që nesër, një grupim të bëjë të njëjtën gjë, të ankohet në Gjykatën Kushtetuese, për ta shpallur marrëveshjen e re antikushtetuese.Pra keni kërkuar informacione të tjera përveç informacioneve të para?Po, kemi kërkuar informacione. Jo vetëm që është detyra ime të respekton kushtetutën, dhe vendimin e Gjykatës Kushtetuese, por se dyti duhet të kemi parasysh se edhe një element formal i kësaj gjykate që është vetëm për marrëveshjen me Greqinë, do të mjaftonte që edhe sikur të ishte një përmbajtje shumë e mirë, me kërkesën e një grupimi në Kushtetuese, kjo marrëveshje e re do të kërkohej të rrëzohej. Është me rëndësi që të ecet vetëm në shina kushtetuese, pasi vetëm një proces që përmbyllet me sukses i intereson të dy vendeve.Si e komentoni përfshirjen e negociatorit  Artur Meçollari?Nuk mund të jap përgjigje për faktin që unë nuk jam në dijeni nga ana institucionale dhe ne kemi kërkuar informacion dhe në këto kushte unë nuk komentoj.Pse duhet të vinte në zyrën tuaj një person i tillë?Ky është një proces dhe do kohën e vet.Ju jeni President i Republikës dhe keni mundësi për të marre informacione edhe nga shërbimet inteligjente?Ne kemi dërguar kërkesa tek institucionet dhe nuk mund të them asgjë pa verifikuar.Ky person thuhet se ka qenë prezentë në takimin me Kotzias. Është normale?Kanë vlerësuar negociatat teknike.Cenohet integriteti i tij?Për faktin se ka qenë në Korçë për negociata kjo është e rëndë, por nuk besoj e ka ndodhur.Nëse ka qenë për negociata ju thoni se është e rëndë?Thashë që nuk e besoj e mund të ketë qenë për këtë.Si i komentoni deklaratat për njërin nga negociatorët, Artur Meçollari?Lidhur me negociatorëve unë vlerësoj që integriteti i tyre dhe njohuritë e tyre është mjaft i rëndësishëm, Kjo pasi dhe Gjykata kushtetuese ka folur për metodologji, të e rrisin shumë rolin e negociatorëve për këtë marrëveshje. Unë nuk kam asnjë arsye, unë si President jam i detyruar që të kërkoj informacion të detajuar. Nuk kam ndonjë informacion konkret vetëm të atyre qëndrime që kemi dëgjuar në media. Elementi pozitiv për personin konkret, që i kishte dërguar ish prokurorit, që ai protestonte për mbylljen e çështjes penale për grupin e vitit 2009. Të cilat i ngarkonin me përgjegjësi penale dhe ligjore. Në këtë aspekt nuk mund të them dhe të bëj gjykatësin që ka të drejtë apo jo. Kjo tregon se ka një ndershmëri dhe integritetin që këta negociatorët. Ne kemi kërkuar për të gjithë emrat informacione, për disa edhe më shumë informacione por nuk mund të flas më tepër pa marrë informacione zyrtare. Për faktin se ka qenë në takimet e mëparshme me ministrin e Jashtëm, nëse ka qenë për negociatat kjo është shkelje e rëndë, por nuk e besoj këtë gjë. Për deklarata e Berishës dhe për ato që flitet duhet të presim të verifikohen.Armand Skapi një tjetër anëtar në grupin negociator, është diplomuar në Greqi. Është normale kjo situatë?Unë Armandin e njoh shumë mirë, që nga viti 1998 kur kam hyrë në Ministrinë e Jashtme si sekretar shtet. Kam lexuar nëpër portale si agjent grek, dhe jam habitur për këtë. Pastaj mësova se kishte bërë një specializim në Greqi, por një gjë e tillë nuk mund të dëmtojë figurën e një diplomati. Pretendimet e opozitës për figurën e disa negociatorëve, a e kanë vënë Ilir Metën midis dy zjarreve?Absolutisht jo. Dikush mund të mendojë se jam në një situatë të vështirë, por unë jam në një situatë komode. Vendimi i Gjykatës Kushtetuese e cilëson qartë se si duhet të veprojë Presidenti dhe institucionet përkatëse. Në këtë pikë jam komod. Opozita kërkon që kjo çështje të shkojë në gjykatë ndërkombëtare në mënyrë që të bëhet çështja më e drejtë. Mazhoranca kërkon që të arrihet një marrëveshje e re. Unë e vlerësoj angazhimin e mazhorancës. Me rëndësi është që të zbatohet vendimi kushtetueses. A do e miratoni listën?Nuk kam paragjykim ndaj listës. Edhe autorizimi edhe plotfuqishmëria janë elementë besimi, unë mendoj se do të kemi listën më të mirë. Pavarësisht se të gjithë ndikohemi nga opinionet që dëgjojmë, unë do të veproj në mënyrë institucionale. Si i shihni bisedimet mes dy ministrave të Jashtëm të Shqipërisë dhe Greqisë?E vlerësoj angazhimin për bisedimet mes dy ministrave. Plotfuqishmëri apo autorizim, çfarë lëshon Presidenti?Nuk ka rëndësi, mbi çdo gjë tjetër prevalon vendimi i Gjykatës Kushtetuese. Keni pasur konsulta me ish-presidentët për këtë çështje, pse i thirrët?Po gjithmonë konsultimet janë në të mirë të vendimit që do merret në fundPër Janullatus nuk u konsultuat…S’ka lidhje me Greqinë ai vendim, por me shërbimet e tij të jashtëzakonshme ndaj Kishës Ortodokse, bashkëjetesës, aktivitetit të tij humanitarvijon