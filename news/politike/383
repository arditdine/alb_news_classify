Fatos Klosi ka vijuar replikat me ish-truprojën e Sali Berishës, Izet Haxhia.Ai thotë se për vrasjen e Azem Hajdarit, Haxhia duhet të ishte paraqitur në gjyq dhe të fliste, pasi tani, sipas Klosit, është tepër vonë.“Unë nuk besoj se kjo do të përmbysë ndonjë gjë. Sepse shumica e njerëzve nuk janë gjallë.Ata që e vranë, vërtet nuk janë.Jaho është në burg dhe ai nuk ka folur dhe është dënuar me burgim të përjetshëm.Them se është e vështirë të ndryshojë ndonjë gjë në atë gjyq”, thotë Klosi për “Panorama”.Ai tregon se çfarë i kanë thënë vrasësit e Azemit dhe si i kanë treguar se ata kanë bashkëpunuar me Sali Berishën, për ekzekutimin e Hajdarit.“Vrasësit më kanë thënë se ne me Azemin ishim në hakmarrje, por Berisha kishte interes nga ai eliminim. Bashkëpunuan të dyja palët dhe u krye.Në mënyrë të përsëritur Berisha ka deklaruar se kur të vijmë në pushtet, do ta zbardhim dosjen “Hajdari”.Unë Berishës i kam kërkuar publikisht që të rihapë gjyqin e Azemit.Por ai, për 8 vjet në pushtet, nuk e preku me dorë dhe vazhdon të thotë se Azem Hajdarin e ka vrarë Fatos Klosi”, thotë ish kreu i SHIK./a.m.