Protestat kanë shpërthyer mbrëmjen e djeshme në të gjithë rajonin spanjoll të Katalonjës pasi ish-udhëheqësi Carles Puigdemont u arrestua në Gjermani.Të paktën 89 persona u plagosën në përleshjet me policinë dhe katër vetë u arrestuan. Puigdemont, i cili kërkohet në Spanjë për trazira dhe rebelim, u arrestua nga policia gjermane duke vepruar për një urdhër arresti evropian.Ai do të paraqitet para një gjyqtari gjerman ditën e sotme. Puigdemont u arrestua gjatë kalimit nga Danimarka në rrugën e tij drejt Belgjikës, ku ai jeton në mërgim të vetëshpallur, që kur parlamenti katalonjas shpalli në mënyrë të njëanshme pavarësinë nga Spanja në tetor.Një urdhër evropian për arrestimin e tij u ribotua të premten. Në Barcelonën qendrore, protestuesit thërrisnin “Liri për të burgosurit politikë” dhe “Kjo Europë është e turpshme!”, pasi u drejtuan në zyrat e Komisionit Evropian dhe konsullatës gjermane.1 of 9Agjencia spanjolle e lajmeve Efe thotë se një turmë prej 55,000 njerëzish gjendej në qendër të qytetit.Demonstrata më të vogla u mbajtën në Girona, ku dikur Puigdemont shërbeu si kryetar i bashkisë, por edhe Tarragona e Lleida. Disa protestues gjithashtu formuan blloqe rrugore në vende të ndryshme.Tensionet në Katalonjë janë shumë të larta dhe udhëheqësit e saj separatist braktisën planet për të emëruar një president të ri pas arrestimit të premten të kandidatit të fundit, Jordi Turull. Gjykata e Lartë e Spanjës ka vendosur që 25 udhëheqësit katalanas të gjykohen për rebelim, përvetësim ose mosbindje ndaj shtetit, por të gjithë ata i mohojnë akuzat.Si u kap Carles Puigdemont?Policia gjermane tha se Puigdemont u arrestua nga një patrullë autostrade në shtetin verior të Schlesëig-Holstein, që kufizohet me Danimarkën. mAi kishte qenë në një udhëtim në Finlandë për t’u takuar me ligjvënësit dhe për të marrë pjesë në një konferencë javën e kaluar kur urdhër arresti kundër tij u ribotua, duke e kapur atë në befasi.Ai u largua nga Finlanda përpara se autoritetet ta arrestonin atë. Zëdhënësi i tij, Joan Maria Pique tha se kishte shkuar në Belgjikë “për ta vënë veten, si gjithmonë, në dispozicion të drejtësisë belge”.Garancitë ndërkombëtare për Puigdemont dhe udhëheqësit e tjerë katalanas u tërhoqën në dhjetor nga një gjykatës spanjoll, i cili tha se ata kishin treguar gatishmëri për t’u kthyer në vend.26 mars 2018 (gazeta-Shqip.com)