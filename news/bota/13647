Njëmbëdhjetë persona, 3 anëtarë të ekuipazhit dhe 8 pasagjerë, kanë vdekur në  bordin e një avioni privat turk që është përplasur në provincën jug-perëndimore të Chahar Mahal-Bakhtiari, në Iran.Një zëdhënës i Aviacionit Civil, Reza Jafarzadeh, ka thënë se avioni ishte nisur nga Sharjah, në Emiratet e Bashkuara Arabe, drejt Stambollit, kur papritur është zhdukur nga radarët. Në bazë të asaj që raporton zv.shefi i Aviacionit Civil, avioni është përplasur me një mal dhe është përfshirë nga zjarri.Skuadrat e kërkim-shpëtimit po përpiqen të mbërrijnë në zonën e aksidentit, por operacioni është ngadalësuar për shkak të shirave të fortë.11 mars 2018 (gazeta-Shqip.com)