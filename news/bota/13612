Dorëheqja e parë dhe disi e parashikuar pas zgjedhjeve të përgjithshme në Itali është tashmë e konfirmuar dhe vjen nga rradhët e Partisë Demokratike, ku ish-kryeministri dhe kryetari Mateo Renzi largohet me disfatë.Pas aludimeve të paradites së sotme Renzi është shfaqur shumë sportiv dhe i qetë në një konferncë shtypi, duke konfirmuar dorëheqjen.Ai tha: “Është e qartë se duhet të largohem. E jona është një humbje e qartë. Tani hapet një kapitull i ri për Partinë Demokratike”.Pas humbjes tepër të rëndë në këto zgjedhje Renzi ka pranuar se ai dhe PD kanë gabimet e tyre. Si gabimin kryesor ai vendosi pafuqinë e partisë së tij për t’i bindur italianët se ishte gabim vota pro dy partive politike populiste që imponuan në fushatë një axhendë antievropiane.“Gabimi tjetër ishte se në u treguam në fushatën elektorale shumë teknikë, nuk kemi treguar shpirtin e gjërave të bëra dhe atyre që duhet të bëjmë”, nënvizoi Renzi.Sipas Renzit, sot situata politike “është e tillë, që ata të cilët kanë fituar politikisht zgjedhjet nuk kanë numra për të qeverisur dhe ata që janë intelektualisht të ndershëm duhet të pranojnë se ky problem rrjedh nga çështja e referendumit”.Për Renzin dorëheqja nga PD nuk është largim përfundimtar, por do të shërbejë për reflektim.“Pas fazës së konstituivit të Parlamentit të ri dhe formimit të qeverisë, unë do të bëj një punë që më magjeps, senatorin e thjeshtë, senatorin e Firences”, tha ish-kryebashkiaku i Firences duke falënderuar elektoratin e tij për mbështetjen edhe në këto zgjedhje.5 mars 2018 (gazeta-Shqip.com)