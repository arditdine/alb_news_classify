“Kur një vend (SHBA-të), humbasin miliarda në tregti thuajse praktikisht me çdo vend me të cilin bën biznes, luftërat tregtare janë të drejta për t’u fituar”. Kështu ka shkruar presidenti amerikan Donald Trump në “Twitter”, duke mbrojtur propozimin e tij mbi tarifat e importit të çelikut dhe aluminit. Një vendim ama që ka shkaktuar protestën e Kinës, Rusisë dhe BE-së, të cilat nuk do të qëndrojnë duarkryq.Trump, në një postim në Twitter, tha se SHBA-ja “ka humbur miliarda dollarë në tregti” dhe se luftën tregtare mund “ta fitojë lehtë”.Të enjten, ai tha se importet e çelikut do të përballen me tarifa prej 25%, ndërsa ato të aluminit 10%. Kanadaja dhe Bashkimi Evropian thanë se do të ndërmarrin kundërmasa. Meksika, Kina dhe Brazili thanë po ashtu se po shqyrtojnë hapa hakmarrës.Kritikët thonë se tarifat e reja nuk do t’i mbrojnë vendet e punës në Amerikë dhe se ato do t’i rrisin çmimet për konsumatorët. Lajmi bëri që tregjet në Evropë dhe Azi të bien të premten.2 mars 2018 (gazeta-Shqip.com)