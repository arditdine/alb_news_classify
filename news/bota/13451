Pak kohë më parë Presidenti i SHBA Donald Trump kërkoi zhvillimin e një parade ushtarake në Uashington DC dhe kërkesa e tij është pranuar.Parada do të mbahet më 11 nëntor – Dita e Veteranëve – në Uashington DC dhe lajmi është konfirmuar nga Pentagoni.Në një memorandum, ai tha se tanket nuk do të përfshiheshin për të ndihmuar në kufizimin e dëmtimit të rrugëve.Trump kishte kërkuar nga ushtria të organizonte një paradë në janar. Ai thuhet se ishte impresionuar nga një paradë e Ditës së Bastijës në Paris vitin e kaluar dhe deklaroi: “Ne do të duhet të përpiqemi dhe ta kryejmë atë.”Pentagoni tha se gjatë paradës, trupa ushtarake do të udhëtojnë nga Shtëpia e Bardhë në Kapitol dhe do të shfaqet një “komponent i rëndë i forcave ajrore në përfundim të saj”.Do të përfshijë vetëm “vetura me rrota” dhe do të përqëndrohet në punën e veteranëve ushtarakë të SHBA gjatë epokave, duke filluar me Luftën Revolucionare Amerikane. Paradat ushtarake në SHBA zakonisht përdoren vetëm për të shënuar fitoren në fund të një lufte.Sekretari i Mbrojtjes i SHBA, Jim Mattis ka thënë se parada e planifikuar tregon “dashurinë dhe respektin e presidentit për ushtrinë”.Por demokratët e kanë krahasuar atë me spektaklet ushtarake të favorizuara nga kombet autokratike.“Çfarë humbje absurde e parave!” shkruan përfaqësuesi demokrat Jim McGovern kur ideja u hodh fillimisht nga Trump.Shefi i buxhetit të Shtëpisë së Bardhë ka thënë se ngjarja do t’i kushtojë taksapaguesve deri në 30 milion dollarë. Këshilli i Qarkut të Kolumbias, organi lokal legjislativ i Uashingtonit, shprehu mosmiratimin e tij muajin e kaluar duke shkruar:”Tanke por pa tanke!”10 mars 2018 (gazeta-Shqip.com)