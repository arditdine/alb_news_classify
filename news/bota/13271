Britania e Madhe “nuk është në gjendje të mbrojë ata që kërkojnë azil politik në Mbretërinë e Bashkuar”. Është kjo akuza e rëndë e lëshuar nga e veja e Aleksandër Litvinenkos, rasti i të cilës është pezulluar në këto ditë pas çështjes së ish-spiunit rus Sergei Skripal dhe vajzës së tij Yulia.Në një intervistë për “Skynews”, Marina ka sulmuar kryeministren Theresa May dhe ministrin e Brendshëm në kohën kur iu vra bashkëshorti, i kontaminuar në Londër nga një çaj me polonium 210, duke ndërruar jetë në spital në vitin 2006. Në fund të hetimeve në 2016-ën, zonja Litvinenko mori nga May një “letër me fjalë shumë të forta, por thuajse pas tre vjetësh nuk është bërë akoma asgjë”. Nga ana tjetër, Litvinenko, është shprehur e shokuar edhe nga rasti i fundit i Skripal.“Pas vdekjes së bashkëshortit tim, kjo periudhë tregon që ky vend ka vendosur të presë persona që mund të jenë shënjestër nga vende të tjera të huaja jo në gjendje për t’i mbrojtur”.11 mars 2018 (gazeta-Shqip.com)