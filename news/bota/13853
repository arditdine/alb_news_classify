Presidenti i Shteteve të Bashkuara, Donald Trump ka thënë se takimi historik në mes të liderëve të Kinës dhe Koresë së Veriut ka shkuar “shumë mirë” dhe se lideri verikorean, Kim Jong Un i etur të mbajë samit me Trumpin.“Kam pranuar mesazh mbrëmë nga presidenti i Kinës, Xi Jingping se takimi i tij me Kim Jong Un ka shkuar shumë mirë dhe se Kim po pret të takohet me mua”, ka shkruar Trump në Tëitter. “Në ndërkohë, fatkeqësisht, maksimumi i sanksioneve dhe presionit duhe të vazhdojë”, ka shtuar Trump.Pas disa ditësh spekulimesh është konfirmuar se udhëheqësi i Koresë së Veriut, Kim Jong Un ka vizituar Kinën.Ai është takuar me liderin kinez, Xi Jingping në Pekin, ka raportuar agjencia kineze e lajmeve Xinhua. Kina është aleatja kryesore ekonomike e Koresë së Veriut. Kjo është vizita e parë e Kim jashtë vendit, prejse ai ka marrë detyrën më 2011, përgatiti Express. (b.an)