Zyrtarët afganë kanë thënë se një bombë vetëvrasëse ka lënë të vdekur të paktën dy persona, në sulmin që ka ndodhur në një zonë diplomatike në kryeqytetin e Afganistanit, Kabul. Grupi militant, Shteti Islamik (IS) e ka marr përgjegjësinë për sulmin.Zëdhënësi i ministrisë së Brendshme, Najib Danish, ka thënë se gjashtë persona janë plagosur në sulmin e ditës së sotme, afër selisë së NATO-s dhe jo shumë larg ambasadës amerikane.Përmes një deklarate, agjencia e lajmeve e IS-it, Amaq, ka njoftuar se sulmi është kryer nga një sulmues me jelek shpërthyes dhe ka pasur cak selinë e shërbimit të inteligjencës së Afganistanit.Në të njëjtën kohë, ministria e Mbrojtjes afgane, ka njoftuar se 18 ushtarë kanë vdekur në një sulm të talibanëve në perëndim të Afganistanit.Militantët e talibanëve dhe IS-it kanë kryer një varg sulmesh kundër trupave afgane dhe policisë në muajt e fundit.Ushtarët afganë janë përballur me atë që Kombet e Bashkuara e kanë përshkruar si numër “shokues” të viktimave, prej kur forcat ndërkombëtare kanë përfunduar misionin e tyre më 2014. /REL