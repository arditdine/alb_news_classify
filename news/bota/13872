Kina ka vendosur tarifa të reja ndaj 128 produkteve amerikane, përfshirë  verën dhe mishin e derrrit. Kjo është një kundërpërgjigje për tarifat amerikane në çelik dhe alumin. Tarifat nisin të aplikohen që prej ditës së sotme.Komisioni për Tarifa në Doganën e Kinës ka thënë se tarifa prej 25 për qind vlen për tetë produkte të importuara nga SHBA-ja, ndërsa 15 për qind vlen për 120 produkte të tjera.Më 13 mars, Pekini pati njoftuar se është duke konsideruar vënien e tarifave, duke rritur frikën për luftë tregtare globale.Presidenti amerikan, Donald Trump ka deklaruar më 22 mars se do të vendosen tarifat për importet e çelikut dhe aluminit, hap që ka zemëruar shumë aleatë të SHBA-së.Sidoqoftë Trump ka përjashtuar përkohësisht nga këto tarifa, Bashkimin Europian, Australinë, Argjentinën, Brazilin, Kanadanë, Meksikën dhe Korenë Jugore.Shtëpia e Bardhë ka thënë se tarifat janë të nevojshme për të ulur deficitin tregtar që SHBA-ja ka me partnerët tregtarë, sidomos me Kinën. Vitin e kaluar deficiti i SHBA-së me Kinën ka qenë 375 miliardë dollarë.2 prill 2018 (gazeta-Shqip.com)