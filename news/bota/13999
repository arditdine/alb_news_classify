Një grup islamik në Siri e ka marr përgjegjësinë për rrëzimin e një aeroplani luftarak në këtë javë, në të cilin kanë vdekur dhjetëra anëtarë të personelit ushtarak të Rusisë. Njoftimi është bërë i ditur përmes një deklarate të publikuar në një gazetë libaneze.E përditshmja në gjuhën arabe, Ad-Diyar, ka publikuar një deklaratë nga grupi,  Jaish al-Islam (Ushtria e Islamit), e cila ka luftuar kundër forcave të presidentit sirian, Bashar al-Assad në luftën civile gjashtë-vjeçare. Sipas deklaratës, ata e kanë rrëzuar aeroplanin.Jaish al-Islam, është një nga grupet kryesore rebele që lufton në enklavën e Gutas Lindore, afër Damaskut. Si pasojë e ofensivës së qeverisë siriane vetëm nga 18 shkurti, qindra persona kanë vdekur në këtë zonë.Ministria e Mbrojtjes ruse bëri me dije më 6 mars, se 39 pjesëtarë të personelit, 33 pasagjerë dhe gjashtë anëtarë të ekipit, kanë vdekur nga rrëzimi i aeroplanit. Ministria ka njoftuar se edhe gjenerali ka qenë në mesin e të vdekurve.Sipas zyrtarëve, rrëzimi “mund të ketë ndodhur si shkak i ndonjë problemi teknik”, duke shtuar se nuk ka pasur shenja që aeroplani është përfshirë nga flakët. Komiteti Hetues i Rusisë ka njoftuar se ka pasur një rast penal për këtë rast.Rusia i ka dhënë qeverisë së Assadit mbështetje vendimtare gjatë konfliktit sirian, që nisi pas shtypjes qeveritare ndaj protestave paqësore në rrugë.7 mars 2018 (gazeta-Shqip.com)