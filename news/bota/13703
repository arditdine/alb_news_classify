“Kam patur shumë probleme me Bashkimin Europian, por tani, ato mund të transformohen në diçka shumë të madhe nga pikëpamja tregtare”, kështu u shpreh presidenti amerikan Donald Trump gjatë një interviste për televizionin britanik ITV.Kreu i Shtëpisë së Bardhë theksoi se Bashkimi Europian i ka trajtuar Shtetet e Bashkuara të Amerikës në mënyrë shumë të padrejtë sa i përket tregtisë.Ai u ndal edhe tek çështja e Brexit, duke thënë se nëse do të ishte në vendin e kryeministres Theresa May do t’i kishte zhvilluar ndryshe negociatat.“Do të isha treguar më i ashpër me Brukselin, ishin fjalët e tij. Presidenti amerikan foli është për tërheqjen e Uashingtonit nga marrëveshja e Parisit për klimën.I pyetur nëse do të ribëhej pjesë e saj, i pari i Uashingtonit tha: “Po do ta beja, do të më pëlqente shumë. Por me kushtin që të behej fjalë për një marrëveshje që do të ishte në interesin tonë”, u shpreh Presidenti amerikan.Trump shpjegoi se është në favor të ajrit dhe ujit të pastër, por shtoi se marrëveshja e Parisit kishte qenë katastrofike për Shtetet e Bashkuara. (Panorama)