Gjermania dhe Franca kanë paralajmëruar se shkurtimet e fondeve për programet e BE pas Brexit mund të dëmtojnë përpjekjet për të luftuar imigracionin e paligjshëm dhe terrorizmin.Krerët e të dy kombev. Macron dhe Merkel thanë të premten se shpenzimet në këto zona nuk duhet të komprometohen.Por shtetet e tjera anëtare të pasura kanë argumentuar se një BE më e vogël – pa Mbretërinë e Bashkuar – duhet të nënkuptojë një buxhet më të vogël.Përplasjet për largimin e Britanisë nga unioni vijnë kur liderët takohen në Bruksel për të vendosur nëse do të rrisin kontributet ose do të zvogëlojnë fondet për programet e BE.Duke arritur për diskutimet joformale të premten, Kancelarja gjermane Angela Merkel tha se ishte e rëndësishme të mos zvogëlohej mbështetja financiare për operacionet që u shfaqën efektive, në trajtimin e çështjeve të tilla si terrorizmi në rajonin Sahel të Afrikës veriore dhe perëndimore.“Ne të gjithë po kontribuojmë financiarisht në operacionet ushtarake kundër radikalizimit në këtë rajon dhe që po fillon të japë fryte”, tha ajo. “Ne gjithashtu duhet të punojmë së bashku … me Libinë për të luftuar migracionin e paligjshëm”.Presidenti francez Emmanuel Macron, i cili mbërriti së bashku me zonjën Merkel, tha se Franca ishte gjithashtu “e angazhuar” në luftën për “çrrënjosjen e terrorizmit” dhe “trafikimin e njerëzve” nëpërmjet Afrikës.Më vete, është njoftuar se Kryeministrja e Britanisë së Madhe Theresa May do të mbajë një fjalim që përcakton vizionin e saj për marrëdhëniet e ardhshme të Mbretërisë së Bashkuar me BE më 2 mars 2018.Përpara bisedimeve të së premtes, Presidenti i Komisionit Europian Jean-Claude Juncker tha se BE duhet të ketë “prioritete dhe politika të reja”. Ai shtoi se nëse nuk arrihet një marrëveshje për të zvogëluar fondet për programe të caktuara, “ne do të duhet të paguajmë më shumë”.Juncker gjithashtu tha se ishte i shqetësuar për një “çarje mes lindjes dhe perëndimit”. “Ndonjëherë ajo merr më shumë dhe nganjëherë ndryshimet janë të premtuara. Nuk dua ndarje të reja në Evropë. Ne kemi pasur mjaft prej tyre”.Presidentja e Lituanisë Dalia Grybauskaitė tha se liderët kishin “shumë sfida të reja” për të adresuar, por ndikimi financiar i Brexit ishte i lartë në axhendë.“Mes pagesave pas Brexit dhe premtimeve të politikave të reja, ekziston mungesa e burimeve financiare prej rreth 20%,” tha ajo.Ndërkohë kryeministri i Estonisë, Juri Ratas tha se nuk ishte “një opsion” për ambiciet e ardhshme të BE-së që të komprometohej. “Ne do të donim të shihnim një Bashkim Evropian më të fortë, më të sigurt dhe më të bashkuar”, u shpreh ai.Kryeministri i Luksemburgut Xavier Bettel tha se vendi i tij nuk ishte i gatshëm “për të paguar më shumë”, duke shtuar se Evropa duhet të ishte “më efikase”. “Është e mundur që të ndryshojmë disa shpenzime”, tha ai.Të vendoset se si të mbushësh vrullin buxhetor që Brexit do të lër pas është problematik, thotë Kevin Connolli i BBC-së, teksa kontribues neto si Austria dhe Hollanda i shohin shpenzimet shumë më ndryshe nga përfituesit neto si Polonia dhe Greqia.23 shkurt 2018 (gazeta-Shqip.com)