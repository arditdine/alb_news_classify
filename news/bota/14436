Ministri i Jashtëm rus Sergei Lavrov ka akuzuar partnerët perëndimorë të Britanisë së Madhe se po bëjnë “lojëra fëmijësh” dhe për këtë iu referua reagimit në union të tyre për rastin e helmimit të ish-spiunit Sergei Skripal dhe vajzës së tij në Salisbury.Ai akuzoi vendet e Perëndimit se kanë “shpërfillur të gjitha sjelljet e pranueshme” dhe kanë pranuar “hapjen e gënjeshtrave dhe dezinformimit”.Lavrov sërish mohoi pretendimet e Perëndimit se pas sulmit me agjent nervor fshihet Rusia. Ai i bëri komentet në përgjigje të një pyetjeje nga Steve Rosenberg i BBC-së se a krahasohen tensionet në rritje midis Rusisë dhe Perëndimit me Luftën e Ftohtë.“Në Luftën klasike të Ftohtë”, tha Sergei Lavrov, “kishte rregulla dhe sjellje të pranuara”.“Unë mendoj se partnerët tanë perëndimorë, mendoj se së pari Britania e Madhe dhe SHBA-të dhe disa vende të tjera që ndjekin verbërisht ata, kanë shpërfillur të gjitha sjelljet e pranueshme”.“Ne nuk duam të luajmë lojëra fëmijësh, por deri tani partnerët tanë po bëjnë pikërisht këtë”, shtoi ai, duke thënë se Rusia ka dëshirë të zvogëlojë tensionet.“Kur ishim fëmijë, thoshim se kush e nisi lojën duhet të jetë ai që do ta përfundojë atë”, u shpreh me ironi Lavrov.Gjatë konferencës ai gjithashtu hodhi tezën se helmimi mund të ishte “në interes të qeverisë britanike” për shkak të “situatës së pakëndshme” që ata kishin hasur me Brexit.“Ka shpjegime të tjera, ekspertët po flasin për to, thonë se mund të jetë e dobishme për shërbimet speciale britanike, të cilat njihen për aftësinë e tyre për të vepruar me licencë për të vrarë. Mund të ketë një numër arsyesh dhe asnjë prej tyre nuk mund të përjashtohet”, tha Lavrov duke i hedhur më tepër benzinë zjarrit.2 prill 2018 (gazeta-Shqip.com)