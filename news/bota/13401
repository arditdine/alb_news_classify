Arabia Saudite, me dekret mbretëror, shkarkoi komandantët kryesorë ushtarakë, përfshirë shefin e stafit.Mbreti Salman i zëvendësoi edhe udhëheqësit e forcave tokësore dhe të mbrojtjes ajrore.Lajmi u publikua nga agjencia zyrtare e lajmeve Saudi Press, por nuk u dhanë detaje për shkarkimet.Ato vijnë në kohën kur lufta në Jemen, ku Arabia Saudite po udhëheq një koalicion kundër rebelëve, po i afrohet fundit të vitit të tretë.Princi saudit i kurorës, Mohammed bin Salman, i cili është edhe ministër i Mbrojtjes, besohet se qëndron pas ndryshimeve të fundit në këtë vend.Vitin e kaluar, dhjetëra figura të shquara saudite, përfshirë princa, ministra dhe miliarderë, janë arrestuar nën akuzat për korrupsion dhe shpërdorim të pushtetit.27 shkurt 2018 (gazeta-Shqip.com)