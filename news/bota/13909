Një tërmet me magnitudë 7.2 ballë ka goditur Meksikën jugperëndimore, duke bërë që ndërtesat të shkunden në kryeqytetin Meksiko City, rreth 350 km larg.Epiqendra e dridhjeve të fuqishme ishte afër Pinotepa de Don Luis në shtetin Oaxaca, tha Shërbimi Gjeologjik i SHBA.Tërmeti i të premtes e kishte epiqendrën rreth 24.6 km nën tokë. Disa ndërtesa u dëmtuan në Oaxaca, por nuk u raportuan jetë të humbura.Një helikopter që mbante ministrin e brendshëm dhe guvernatorin e Oaxacas u rrëzua, duke vrarë dy vetë. Ministri i Brendshëm Alfonso Navarrete dhe Guvernatori Alejandro Murat nuk u plagosën rëndë, thanë zyrtarët. Ata po vëzhgonin dëmin e shkaktuar nga tërmeti.Qendra paralajmëruese e cunamit të Paqësorit tha se nuk kishte kërcënim për cunami. Pas dridhjeve, mijëra njerëz u lënduan teksa nxitonin të iknin nga ndërtesat në Mexico City, ndërsa toka dridhej.1 of 6MEXICO CITY, MEXICO - FEBRUARY 17: People are seen as they wait after the city hit by powerful earthquake with 7.5 magnitude in Mexico City, Mexico on February 17, 2018. (Photo by Manuel Velasquez/Anadolu Agency/Getty Images)Disa po qanin, ndërsa të tjerë përqafonin njëri-tjetrin në rrugët e kryeqytetit. Trafiku u ndal për disa minuta.Autoritetet aktivizuan sistemet e alarmit të tërmeteve në katër shtete, përfshirë Mexico City. Ata u kërkuan banorëve të qëndrojnë jashtë.Shtatorin e kaluar, dy tërmete shkatërruese në Meksikë vranë qindra njerëz. “Që nga 19 shtatori nuk kemi qenë aq të frikësuar”, tha këpucari Luis Rodriguez në Mexico City.Por një grua tjetër tha: “Është shumë e frikshme të mendosh se shtëpia jote mund të bjerë sipër në çdo sekondë.”Meksika është një nga rajonet më sizmikisht aktive në botë, duke qëndruar në krye të tre prej pllakave më të mëdha tektonike të Tokës – pllaka e Amerikës së Veriut, Cokos dhe Paqësorit.17 shkurt 2018 (gazeta-Shqip.com)