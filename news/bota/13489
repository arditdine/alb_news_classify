Zyrtarët amerikanë thonë se presidenti Donald Trump ka urdhëruar Departamentin e Shtetit të suspendojë mbi 200 milionë dollarë ndihma për Sirinë, teksa administrata e tij po rivlerëson rolin e Shteteve të Bashkuara në konfliktin atje.Udhëri për ngrirjen e fondeve fillimisht është raportuar nga Wall Steet Journal më 30 mars, një ditë pasi Trump ka thënë se SHBA do të “tërhiqet nga Siria shumë shpejt”. Disa media në SHBA dhe media ndërkombëtare më 31 mars, duke cituar zyrtarë të paidentifikuar kanë konfirmuar dhënien e këtij urdhëri.Sekretari i Shtetit në largim, Rex Tillerson, kishte premtuar 200 milionë dollarë ndihma shtesë gjatë shkurtit, në mbledhjen e koalicionit global kundër grupit militant Shtetit Islamik, mbledhje kjo që ishte mbajtur në Kuvajt.Tillerson ka argumentuar se SHBA duhet të mbetet e përfshirë në Siri, në mënyrë që të parandalojë kthimin e luftëtarëve të IS-it dhe Al-Kaidës, dhe t’ia pamundësojë Iranit mundësinë që të “forcojë më tejë pozitën në Siri”.Rusia dhe Irani mbështesin presidentin sirian Bashar al-Assad, ndërkaq Uashingtoni dhe aleatët, mbështesin grupet rebele në këtë konflikt.