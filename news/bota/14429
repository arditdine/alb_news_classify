Të paktën dhjetë persona kanë mbetur të vdekur dhe tre të plagosur nga rrëzimi i një hoteli me katër kate në Indinë qendrore.Policia bën me dije se ekipet e shpëtimit, të cilët kanë punuar gjatë gjithë natës në vendngjarje, kanë nxjerrë dhjetë të mbijetuar nga mbeturinat e ndërtesës që ra dje mbrëma në shtetin e Madhya Pradesh.Edhe pesë njerëz të tjerë dyshohet se kanë mbetur nën rrënoja. Sipas gazetës Times of India hoteli i rrënuar u rrëzua pasi një makinë shkatërroi pjesën e përparme të godinës.Hoteli me 25 dhoma ishte i vendosur në qendrën tregtare të Indores, afër stacioneve të trenit dhe autobusëve. Indore është pothuajse 900 kilometra në jug të Nju Delhi.Ndërtesa të larta që shemben përbëjnë ngjarje të zakonshme në Indi, pasi ndërtuesit përpiqen të ulin shpenzimet duke përdorur materiale të dobëta dhe strukturat shumëkatëshe ngrihen me mbikëqyrje joadekuate.Në gusht të vitit të kaluar, 33 vetë u vranë kur një banesë u rrëzua në kryeqytetin indian të Mumbait.1 prill 2018 (gazeta-Shqip.com)