Shtëpia e Bardhë ka kritikuar Kinën pwr tarifat kundër SHBA-së në një sërë mallrash, përfshirë mishin e derrit dhe verën.Pekini ka vënë tarifa deri në 25% mbi 128 importe amerikane, pas vendimit të presidentit amerikan, Donald Trump, për të vënë tarifa mbi çelikun dhe aluminin.Kina ka thënë se tarifat e saj synojnë të mbrojnë interesat e saj dhe të balancojnë humbjet e shkaktuara nga tarifat e reja amerikane. Por, Shtëpia e Bardhë e ka akuzuar Pekinin për çrregullim të tregjeve globale.“Subvencionimi i Kinës dhe tejkalimi i vazhdueshëm i kapaciteteve janë shkaktarët kryesorë të krizës së çelikut. Në vend që t’i godasë eksportet amerikane, të tregtuara në mënyrë të drejtë, Kina duhet të ndalojë praktikat e padrejta tregtare, që dëmtojnë sigurinë kombëtare të SHBA-së dhe i çrregullojnë tregjet globale”, ka thënë zëdhënësja e Shtëpisë së bardhë, Lindsay Walters.Masat dhe kundërmasat reflektojnë tensionet në rritje midis SHBA-së dhe Kinës, të cilën Trump e ka përshkruar si armike ekonomike.3 prill 2018 (gazeta-Shqip.com)