Ushtria siriane ka bërë përparim të dukshëm në përpjekjet e saj për të marrë kontrollin në Gutan Lindore, është thënë në disa raporte, transmeton BBC.Trupat kanë marrë në kontroll Duman, e cila përbën pjesën më të madhe të rajonit dhe kanë izoluar një pjesë tjetër, ka njoftuar Vëzhguesi Sirian për të Drejtat e Njeriut.Ky përparim në luftime mund të ndajë rajonin në tri pjesë. Qeveria siriane ka nisur një ofensivë madhore muajin e kaluar për të rimarrë Gutan Lindore, e cila gjendet afër kryeqytetit, Damask.Që nga ajo kohë ata kanë raportuar se kanë marrë kontrollin e gjysmës së rajonit. Në këto luftime më shumë se 900 civilë kanë vdekur.Kombet e Bashkuara i kanë cilësuar bombardimet si të “papranueshme”, duke i barazuar me “ndëshkim kolektiv të civilëve”.Ushtria është akuzuar se ka sulmuar civilët, ndërsa kjo e fundit ka thënë se është duke tentuar të lirojë rajonin nga rebelët, të cilëve iu referohet si terroristë.10 mars 2018 (gazeta-Shqip.com)/REL