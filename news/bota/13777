Bashkimi Europian do të sfidojë Terezën May-n, teksa pritet publikimi i një draft traktati të Brexit që injoron disa nga kërkesat më të rëndësishme të kryeministres së Britanisë.BE po planifikon të përcaktojë në hollësi ligjore se si pret që Britania të largohet, në pak më shumë se një vit, si dhe kushtet e një periudhe tranzicioni që do të ndjekë, sipas një personi të njohur me këtë çështje, shkruan Bloomberg. Një zyrtar gjerman shtoi se 27 vendet anëtare kundërshtojnë një zgjatje të periudhës kalimtare.Bisedimet në fazën e tranzicionit që bizneset dëshirojnë të ndihmohen në zbutjen e largimit nga Britania, po vazhdojnë, por marrëveshja e 100 faqeve të BE ka mundësi të përjashtojë propozimet e May-it për mënyrën se si kjo fazë duhet të funksionojë, citojnë burimet.Dokumenti gjithashtu ka të ngjarë të lërë një kompromis kyç që Maj po kërkon në seksionin mbi kufirin e ardhshëm të Britanisë me Irlandën.Një zyrtar i lartë i qeverisë britanike paralajmëroi se projektet e BE duhet të pasqyrojnë me saktësi qëndrimet e të dyja palëve dhe akuzoi se blloku po përdor dokumentin në përpjekje për të shtyrë axhendën e vet, në vend që të prodhojë një tekst të balancuar.