“Mjaft është mjaft”, thanë grupet hebraike në një letër, ku akuzojnë liderin laburist në Britani,0 Jeremy Corbyn për dështimin në trajtimin e antisemitizmit.Udhëheqësi i Labursitëve ka thënë se atij “sinqerisht i vjen keq” për dhimbjen e shkaktuar nga “xhepat e antisemitizmit” në Partinë Laburiste. Corbyn tha se do të takonte përfaqësuesit e bashkësisë hebraike për të “rindërtuar” besimin në partinë e tij.Megjithatë, organizatat pas letrës së hapur po planifikojnë një protestë jashtë Parlamentit. Në letrën – e hartuar nga Bordi i Deputetëve të Hebrenjve Britanikë dhe Këshilli i Lidershipit Hebre- thuhet se ka pasur një “dështim të përsëritur institucional” për të trajtuar siç duhet antisemitizmin.Aty akuzohet Corbyn se nuk është në gjendje të “konsiderojë seriozisht antisemitizmin, sepse ai është aq ideologjikisht i fiksuar brenda një pikëpamjeje të largët të majtë, instinktivisht armiqësore ndaj komuniteteve hebraike kryesore”.Organizatat i referohen mesazhit të dukshëm mbështetës të Corbyn për krijuesin e një murale të dyshuar anti-semite në vitin 2012 dhe pjesëmarrjen e tij në “tubimet pro-Hezbollah”.Ata thonë se udhëheqësi i Laburistëve mban “anën e anti-semiteve” ose për shkak të “urrejtjes së ngushtë të ekstremit të majtë të sionizmit” ose prej “një botëkuptimi konspiracionist në të cilin komunitetet hebraike kryesore besohet të jenë një entitet armiqësor, një armik i klasës”.Letra do t’i dorëzohet në një takim deputetëve laburistë dhe kolegëve, edhe pse udhëheqësi Corbyn nuk pritet të marrë pjesë.Ndërkohë në protestën, që do të mbahet jashtë Parlamentit, do të marrin pjesë edhe deputetë labursitë si, Liz Kendall, John Woodcock dhe Ian Austin. Grupi i Fushatës Kundër Anti-Semitizmit ka bërë thirrje gjithashtu për një protestë kombëtare kundër antisemitizmit në këtë forcë politike.26 mars 2018 (gazeta-Shqip.com)