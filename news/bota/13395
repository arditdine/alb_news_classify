Bitcoin dhe rivalët e saj nuk ofrojnë asnjë mbështetje për t’u strukur në rast të një stuhie. Dhe janë pikërisht lëvizjet e kriptomonedhave ato që i bëjnë çmimet e tjera të aseteve të duken më të dobëta.“Flluska më e madhe në historinë njerëzore po zhduket dalëngadalë”, shkroi në një prej rrjeteve sociale, ekonomisti, Nouriel Roubini. Pas një periudhe thuajse të artë në vitin 2017, investitorëve të kriptomonedhave u është kujtuar vazhdimisht se çmimet e këtyre monedha virtuale mund edhe të bien në nivele shumë të ulëta, shkruan The Economist.Në mes të dhjetorit çmimi i Bitcoin shkoi në 20,000 dollarë amerikanë, ndërsa nga 6 shkurti i këtij viti ai ra në 6,000 dollarë amerikanë.Dhe Bitcoin nuk është monedha e vetme dixhitale që ka pësuar rënie. Sipas të dhënave të marra nga faqja online CoinMarketCap, kapitalizimi total i tregut të kriptomonedhave ka shënuar një rënie gjatë këtij viti me më shumë sesa gjysmën e totalit që ka pasur, duke arritur në vlerën nën 400 miliardë dollarë.Ndoshta akuzat më të rënda kanë qenë ato në lidhje me Tether, një kompani që nxori një monedhë virtuale me të njëjtin emër. Tether i lejonte përdoruesit e saj që të lëvizin paratë përmes shkëmbimeve dhe kriptomonedhave pa e kthyer atë fillimisht në paranë “fiat”.Në teori, secili Tether ka vlerë prej një dollari dhe kompania ka të holla të mjaftueshme për t’i paguar që të gjithë përdoruesit e saj.Por sipas disa kritikëve të ndryshëm, kjo monedhë u krijua dhe mund të përdoret vetëm për të mbështetur Bitcoin. Ata thonë se sasi të mëdha tether-i u prodhuan edhe pse në atë moment çmimi i Bitcoin kishte rënë në nivele shumë të ulëta.Nuk dihet ende nëse Tether ka 2.2 miliardë dollarë gjendje për të mbështetur monedhat e saj në qarkullim. Marrëdhënia e saj me auditorin duket se ka përfunduar në muajt e fundit.Vetë kompania ka qenë e heshtur dhe e tërhequr (duke përfshirë këtu edhe reagimin e saj ndaj “The Economist”). Të dyja si Tether ashtu edhe Bitfinex, të cilat mendohen se kanë të njëjtin drejtues, janë duke u hetuar nga rregullatorët në Amerikë. Nëse dyshimet mbi to do të vërtetohen, një hetim tjetër ndaj një kriptomonedhe mund të jetë ai i radhës.Por kjo nuk është e vetmja, sepse javët e fundit kanë sjellë në vëmendje të publikut edhe lajme të tjera jo të mira për kriptomonedhat.Në Japoni, autoritetet bastisën zyrat e Coincheck, një shkëmbim monedhash virtuale, pas vjedhjes prej 530 milionësh, duke shënuar njëherësh edhe vjedhjen më të madhe të kriptomonedhave.Në Amerikë, rregullatorët mbyllën një “ofertë fillestare të monedhës” (e cila grumbulloi fonde duke shitur monedha dixhitale) të Arise Bank, duke pretenduar mbi një mashtrim të investitorëve.Dhe BitConnect, një platformë që huazoi konsumatorët e kriptomonedhës në këmbim të kthimeve mujore, u shpërnda në mes të janarit pas akuzave se po drejtonte një skemë Ponzi. Në kulmin e saj, kjo kompani u vlerësua me një total prej 2.5 miliardë dollarësh.Rregullatorët vazhdojnë që t’i mëshojnë bindshëm argumentimit të tyre se Bitcoin është një kombinim ndërmjet një flluske, një skeme Ponzi dhe një fatkeqësie mjedisore. Këtë e pohoi edhe Agustín Carstens, kreu i Bankës i International Settlements, i cili tha se është e nevojshme një mbikëqyrje edhe më e fortë.Rregullatorët kinezë kanë ndaluar tregtimin e kriptomonedhave si në platformat vendase ashtu edhe ato të huaja.Ministri i Financave në Indi ka premtuar se do të ndalojë përdorimin e tyre në aktivitete të paligjshme. Në Amerikë, krerët e Komisionit të Tregtimeve të Kontratave të së Ardhmes dhe Komisioni i Letrave me Vlerë ranë dakord mbi nevojën për të mbrojtur investitorët, megjithëse pa penguar inovacionin.Bankat po tregohen të vëmendshme ndaj problemeve, duke filluar që nga humbjet e mundshme, veçanërisht në huadhënien e pasiguruar, apo në çështje si ajo e pastrimit të parave. Disa, duke përfshirë Citigroup dhe JPMorgan Chase në Amerikë, dhe Lloyds në Britani, morën vendimin që i ndalon blerësit të blejnë kriptomonedha me kartat e tyre të kreditit.Besimtarët e zjarrtë, të quajtur ndryshe edhe si “kripto të çmendurit”, i shohin kufizime të tilla si një reagim tipik i projektuar për të përhapur frikë për një teknologji shkatërruese. Por disa prej kripto-përkrahësve më të moderuar, e pranojnë faktin se rregullat e ndryshme mund të jenë vërtet ndihmuese në këtë drejtim.Albert Wenger nga Union Square Ventures, një firmë sipërmarrëse, shprehet se rregullat që do t’ua lehtësojnë punën investitorëve për të dalluar projektet e mira nga ato të këqija, do të duan një kohë të caktuar për t’u hartuar, por në fund të fundit duhet të mbështesin tregun.Dhe një siguri më e madhe rregullatore mund të bindë edhe investitorët konservatorë, që të bëhen pjesë e saj, argumenton Matthew Goetz nga BlockTower Capital, një firmë investimi.Në fund të fundit, shqetësimet rreth shkëmbimeve dhe mashtrimeve nuk janë aspak të reja. Bitcoin ka pësuar rënie prej 85% nga 2013 në 2015, pasi Mt Gox, shkëmbimi më i madh virtual i monedhave të asaj periudhe u hakerua dhe u mbyll.Megjithatë, çmimi në rënie, mund të ketë ndikuar duke frikësuar disa investitorë. Sarit Markovich nga Shkolla e Menaxhimit Kellogg në Universitetin Northwestern shprehet se shumë investitorë me pakicë blejnë kripto-monedha, jo sepse bazohen në disa përllogaritje racionale, por nga frika e humbjes. Fakti që si tregjet e aksioneve ashtu edhe kriptomonedhat ranë në të njëjtën datë më 5 shkurt, mund të nxjerrë në pah një tjetër ide, atë që Bitcoin, një lloj “ari dixhital”, do të përfitonte nga një udhëtim drejt sigurisë.