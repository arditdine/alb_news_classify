Të paktën 357 milionë fëmijë jetojnë në zonat e luftës, sipas një raporti të OJQ-së “Save the Children” të publikuar sot.Një shifër rekord që tregon dhunën, viktima të së cilës janë të rinjtë.Një në gjashtë fëmijë në botë jeton në një zonë konflikti. Shifra e plotë arrin në 357 milionë, një rritje prej 75 për qind që prej fillimit të viteve 1990.“Nuk ka pasur kurrë kaq shumë fëmijë të ekspozuar me këtë situatë dhe të përballur me rrezikun e vrasjes apo formave të tjera të dhunës”, theksoi OJQ-ja “Save the Children” në një raport të publikuar sot.“Siria, Afganistani dhe Somalia bëjnë pjesë mes vendeve më të rrezikshme për minorenët”, theksoi OJQ-ja.Në Siri, lufta e tejzgjatur është shënuar nga një mungesë mizore e respektit për të drejtën ndërkombëtare humanitare (DIH).Situata në këtë vend është faktori më i madh që ka kontribuar në përkeqësimin e tendencave botërore përsa i përket fëmijëve dhe konflikteve të armatosura.Duke pasur parasysh konfliktet në Lindjen e Mesme, në Afrikë dhe në Birmani, shifrat e vitit 2017 nuk duhet të rishikohen në rënie.Në vitin 1995, 66 vende janë përballur me konflikte. Në vitin 2016 kjo shifër u ul në 52.Megjithatë luftërat sot përqendrohen më shumë në zonat me densitet të lartë, numri i fëmijëve të prekur është rritur ndjeshëm.Gjatë 20 viteve të fundit, dhjetëra mijëra djem dhe vajza janë rekrutuar në grupet e armatosura për të përmbushur role të ndryshme, si luftëtarë, korrierë, shërbëtorë.OKB jep një shifër prej 49640 raste të verifikuara të fëmijëve të rekrutuar apo përdorur nga forcat dhe grupet e armatosura nga viti 2005 deri në 2016.Dhuna seksuale kundër adoleshentëve dhe fëmijëve është përdorur gjithashtu si një taktikë lufte në të gjitha kontinentet, nga Afganistani në Siri duke kaluar nga Kolumbia, Mianmari apo Republika e Afrikës Qendrore.“Të paktën 17515 raste dhune seksuale kundër vajzave dhe djemve janë sinjalizuar dhe konfirmuar në vitet 2005-2016 në vendet e prekura nga një konflikt”, sipas raportit.Sipas shifrave të Kombeve të Bashkuara, më shumë se 73000 fëmijë janë vrarë në kuadër të 25 konflikteve që prej 2005, vit kur ka filluar mbledhja e statistikave”, nënvizon raporti i OJQ-së “Save the Children”. /KP/Telegrafi/