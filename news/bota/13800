Udhëheqësi i Koresë së Veriut, Kim Jong-un ka pritur në një darkë delegatët e lartë të Koresë së Jugut – zyrtarët e parë që nga Seuli, të cilët kanë takuar udhëheqësin e ri që kur mori detyrën në vitin 2011.Zyra e Presidentit të Koresë së Jugut konfirmoi takimin pak pasi mbërritën delegatët të hënën. Ekipi prej 10 anëtarësh është në Phenian për bisedime, që pjesërisht kanë për qëllim rinisjen e dialogut midis Veriut dhe SHBA-ve.Marrëdhëniet midis dy Koreve janë ngrohur pas Olimpiadës së muajit të kaluar. Në një masë të paparë, delegacioni i Koresë së Jugut përfshin dy të dërguarit e nivelit ministror – Shefi i inteligjencës Suh Hoon dhe këshilltar i sigurisë kombëtare Chung EUi-Yong.Radioja shtetërore e Koresë së Veriut më herët tha se delegacioni u prit në aeroport nga Ri Son-gëon, shefi i ribashkimit të Koresë së Veriut, i cili udhëhoqi bisedimet javët e para të Olimpiadës Dimërore.Gjatë vizitës dy-ditore, Koreja e Jugut do të jetë në gjendje të flasë për SHBA dhe Phenianin.Chung më parë kishte thënë një konferencë për shtyp se ai do t’i dorëzojë koreano veriorëve, “rezolutën për të ruajtur dialogun dhe përmirësimin e marrëdhënieve midis Jugut dhe Veriut dhe të denuklearizimit të gadishullit Korean.”Analistët e komentojnë takimin e Kim Jong-un me ministrat e Koresë së Jugut për herë të parë, si një hap tepër të rëndësishëm.Ai ka takuar shumë pak drejtues të vendeve të tjera që kur u bë lider në vitin 2011 dhe të dërguarit e fundit nga Afrika e vizituan Phenianin në vitin 2007.Por udhëheqësi i ri i Koresë së Veriut duket sikur po kthehet në hijeshi, pasi i trajtoi koreano jugorët me një banket. Megjithatë, biseda pas darkës mund të ketë qenë e vështirë.Koreja e Jugut me të vërtetë ka nevojë për Phenianin dhe Uashington, që të bisedojnë me njëri-tjetrin. Problemi është që të dy palët kanë terma të ndryshëm kur bëhet fjalë për fillimin e këtyre diskutimeve.5 mars 2018 (gazeta-Shqip.com)