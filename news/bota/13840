Kompanitë e mëdha dixhitale që veprojnë në Bashkimin Europian, si Alphabet Inc. ose Twitter Inc., mund të përballen me një tatim prej 3% mbi të ardhurat e tyre bruto, bazuar në vendndodhjen e përdoruesve të tyre, sipas një projekt-propozimi nga Komisioni Europian.Drafti, i parë nga Bloomberg, qarkulloi të premten dhe përshkruan se si një taksë në shënjestër mbi të ardhurat bruto, do të rriste faturën e taksave dixhitale, pasi blloku kërkon të mbledhë para nga një industri që thotë se ofron më pak se sa duhet për arkëtimet publike.Vendet e BE-së kanë kërkuar metoda për të taksuar kompanitë dixhitale, duke përfshirë Amazon.com Inc. dhe Facebook Inc., në një mënyrë që kap vlerën e vërtetë të krijuar në rajon.Tatimi i planifikuar i KE për të ardhurat, i cili pritet të propozohet më 21 mars, do të përfaqësonte vetëm një zgjidhje të synuar dhe afatshkurtër. Blloku gjithashtu planifikon të propozojë një qasje më gjithëpërfshirëse dhe më afatgjatë, e cila do të përqendrohet në një seli të përhershme dixhitale.Shtrirja e taksës së planifikuar do të mbulonte kompanitë që ofrojnë shërbime të tilla si reklamimi apo shitja e të dhënave të përdoruesve, sipas draftit të përgatitur nga ana e ekzekutivit të BE. Gjithashtu do të mbulonte shërbimet e ofruara nga platformat dixhitale shumëvjeçare, të cilat i lejojnë përdoruesit të gjejnë dhe bashkëveprojnë me njëri-tjetrin dhe ku përdoruesit i furnizojnë mallrat dhe shërbimet drejtpërdrejt me njëri-tjetrin.Të ardhurat dixhitaleTaksimi do të mbulonte kompanitë që kanë të ardhura vjetore që tejkalojnë 750 milionë euro në të gjithë botën dhe të ardhurat vjetore të tatueshme nga ofrimi i shërbimeve dixhitale në BE mbi 50 milionë euro, sipas projektit. Parametrat mund të ndryshojnë derisa propozimi të miratohet.Taksat, të cilat do të ngarkoheshin çdo vit në bazë të të ardhurave bruto, do të ishin në një normë të vetme në të gjithë BE-në prej 3%, sipas draft-propozimit, edhe pse norma gjithashtu mund të ndryshojë në versionin përfundimtar. Projektet e mëparshme parashikojnë normën diku midis 1 për qind dhe 5 për qind.Propozimi i komisionit vjen pasi praktikat tradicionale tatimore deri më tani nuk kanë arritur të kapin të ardhurat e biznesit nga një industri ku vlera e shtuar ka tendencë të jetë virtuale, më shumë se sa kompanitë materiale dhe kompanitë dixhitale kanë kërkuar të ‘përfitojnë’ nga zbrazëtirat e krijuara nga rregullimet e pakoordinuara evropiane.Edhe pse qeveritë kombëtare pranojnë se sistemi aktual i taksave duhet të ndryshohet, rruga përpara është e mbushur me vështirësi, me disa vende që paralajmërojnë se një taksë e re mund të dekurajojë përdorimin dixhital dhe të shtyjë klientët ndaj produkteve jashtë Europës.Çdo propozim tatimor do të ketë nevojë për miratimin unanim së të gjithë 28 anëtarëve aktualë të BE përpara se të kthehet në ligj, kështu që vetëm një vend mund ta bllokojë atë.Vende të tjera kanë argumentuar se diskutimet dhe vendimet për këtë çështje duhet të trajtohen në nivel global dhe me ndihmën e Organizatës për Bashkëpunim Ekonomik dhe Zhvillim, një grup që këshillon 35 anëtarët e saj për politikën e taksave.Por një raport i OECD-së i publikuar më 16 mars tregoi se ende nuk ka konsensus global mbi mënyrën se si të vazhdohet më mirë me tatimet e ekonomisë dixhitale ose mbi meritat e një zgjidhjeje të përkohshme.