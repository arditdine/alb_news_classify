Diktatori i fundit argjentinas, Reynaldo Bignone, i cili vuante dënimin me burgim të përjetshëm, vdiq sot në moshën 90-vjeçare në një spital ushtarak të Buenos Airesit, njoftojnë mediat vendore.Ai ishte shtruar në spital për një frakturë në pjesën e legenit dhe duhej t’i nënshtrohej një operacioni, por ndërroi jetë pas një ataku kardiak.Reynaldo Bignone ka qënë diktatori i fundit që ka njohur Argjentina në vitet 1982-1983.Pas disfatës së ushtrisë së vendit të tij përballë Britanisë së Madhe gjatë luftës së Sen-Malosë (1982), në vitin 1983 ai hoqi dorë  përballë presidentit të parë të zgjedhur në mënyrë demokratike, Raul Alfonsin, që shënoi fundin e regjimit ushtarak që drejtoi vendin për tetë vjet, që prej vitit 1976.Disa muaj përpara largimit nga posti, Reynaldo Bignone miratoi ”raportin përfundimtar” të juntës, i cili deklaronte të vdekur të gjithë të zhdukurit e diktaturës dhe u mundësonte amnisti ushtarakëve.Gjenerali Bignone u bë objekt hetimi në vitin 1985 së bashku me krerë të tjerë ushtarakë, të cilët u dënuan përpara se të liroheshin pas faljes presidenciale të dekretuar nga Carlos Menem më 28 dhjetor 1990.Që nga anulimi i ligjeve të amnistisë në vitin 2005 nga ish-presidenti Nestor Kirchner, gjykata argjentinase dënoi sërish më shumë se 200 liderë të diktaturës, dhe rreth 800 policë dhe ushtarakë u bënë objekt hetimi. /kp/Telegrafi/