Frika nga një “luftë tregtare” nxiti tregjet botërore të aksioneve të shënojnë ulje sot pas dorëheqjes së këshilltarit të lartë për tregtinë të Presidentit Donald Trump.Gary Cohn ishte kundërshtari kryesor i planit të presidentit Trump për të imponuar tarifa prej 25 për qind ndaj importeve të çelikut dhe 10 për qind ndaj atyre të aluminit.Në funksionin e drejtorit të Këshillit Ekonomik Kombëtar, Gary Cohn u përpoq të nxiste Trump të braktisë planin e tij tarifor, por presidenti përsëriti dje se në ditët në vijim do të marrte një vendim mbi këtë çështje, duke i vendosur tarifat.Në një deklaratë të lëshuar nga Shtëpia e Bardhë Presidenti Trump e cilësoi Cohn si këshilltarin e tij kryesor për ekonominë dhe që ka bërë një punë të mrekullueshme në shtytjen përpara të agjendës së administratës së tij, falë ndihmës për shkurtimet historike të taksave siç e cilësoi ai vendimin.Shtëpia e Bardhë nuk ka bërë ende asnjë njoftim se kush do të zëvendësojë Cohn, zëvendësi i të cilit, Jeremy Katz, u largua në janar.Gary Cohn është anëtari i katërt i stafit të Shtëpisë së Bardhë që jep dorëheqjen këtë vit, përfshirë drejtoren e Komunikimeve Hope Hicks, zëvendës drejtorin e komunikimit Josh Raffel si dhe sekretarin e stafit Ron Porter.7 mars 2018 (gazeta-Shqip.com)