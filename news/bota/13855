Një ish-spiun rus dhe vajza e tij, të helmuar nga një agjent nervor, fillimisht ranë në kontakt me substancën në shtëpinë e tyre. Në këtë përfundim ka arritur policia., që ka studiuar rastin, ku u përdor agjenti Novichok dhe që për pasojë solli një përplasje të ashpër të perëndimit me Rusinë.Sergei Skripal dhe vajza e tij Julia u gjetën përtokë në një stol në Salisbury më 4 mars dhe mbeten në një gjendje kritike në spital. Policia kundër terrorizmit tha se përpjekjet e tyre ishin përqendruar rreth adresës së Skripal në qytet.Rreziku ndaj fqinjëve që jetojnë pranë Skripal mbetet i ulët, ndërsa specialistët identifikuan përqendrimin më të lartë të agjentit nervor, deri më sot, në derën kryesore të shtëpisë së ish-agjentit.Policia Metropolitane tha se donte të siguronte publikun që kërkimet rreth lagjes së Skripal ishin paraprake. Rreth 250 policë kundër terrorizmit vazhdojnë të punojnë në këtë rast.Kryeministrja Theresa May tha se kimikati i përdorur në sulmin ishte pjesë e një grupi të agjentëve nervorë të zhvilluar nga Rusia, ndërsa si një kundërpërgjigje ndaj Putinit, të cilin  bën fajtor për rastin, ajo dëboi 23 diplomatë rusë nga Mbretëria e Bashkuar.28 mars 2018 (gazeta-Shqip.com)