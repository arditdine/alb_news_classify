Nëse qendra e djathtë politike fiton zgjedhjet e 4 marsit në Itali e nëse Forza Italia do të konfirmohet forcat kryesore e këtij koalicioni, kreu i Parlamentit Europian Antonio Tajani do të jetë emri i propozuar për të drejtuar qeverinë e ardhshme italiane.Ish-kryeminsitri Silvio Berlusconi, lideri i Forza Italia-s ka zbardhur emrin e kandidatit për Kryeministër nëse koalicioni i djathtë politik fiton zgjedhjet.“Antonio Tajani”, ka deklaruar, lideri i Forza Italias, “është kandidatura ideale, një personalitet mjaft i vlerësuar në Europë si dhe nga e majta italiane. Emri i tij si kryeministër i ardhshëm mund të dakordësojë të gjitha forcat politike që nuk kanë arsye për të mos e pranuar”.Prej vitit 1994, Antonio Tajani, me profesionin gazetar është eurodeputet i Forza Italias. /oranews.tv/