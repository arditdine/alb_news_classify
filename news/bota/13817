“Lufta e ftohtë” mes Komisionit Evropian dhe Britanisë së Madhe duket se ka filluar dhe janë negociatat për Brexit që po shtyjnë përpara debate mbi zgjidhjen e çështjeve të rëndësishme.Në një raport të fundit të KE, rezulton se Britania e Madhe i detyrohet Bashkimit Europian 2.7 miliardë euro, shumë kjo e papaguar që lidhet me detyrimet doganore mbi këpucë dhe tekstile të importuara nga Kina.Britania e Madhe akuzohet se ka bërë shumë pak për të parandaluar mashtrimet pasi u paralajmërua për problemin nga zyra e OLAF, mbikëqyrësi financiar i BE-së në 2017.KE do të nisë për këto detyrime financiare një proces ligjor, i cili mund të përfundojë në Gjykatën Evropiane të Drejtësisë.Të hyrat e HM dhe Dogana thanë se nuk e njohin vlerësimin e komisionit për atë që i detyrohej. Hetimi i OLAF konstatoi se Britania e Madhe ishte një “qendër e rëndësishme” për të ashtuquajturat mashtrime nënvlerësuese – ku importuesit mund të përfitojnë nga shmangia e detyrimeve doganore dhe taksave.Hetimi zbuloi se grupet e krimit të organizuar kishin përdorur faturat e falsifikuara për të nënvlerësuar mallrat që importoheshin nga Kina – shumë prej të cilave ishin destinuar për tregun e zi në pjesë të tjera të BE-së, thanë hetuesit.OLAF ka thënë se kanë paralajmëruar HM Revenue and Customs (HMRC) disa herë. Por një zëdhënës i qeverisë britanike tha: “Ne nuk e njohim vlerësimin e Komisionit Evropian për detyrimet e papaguara.“Ne do të shqyrtojmë me kujdes njoftimin zyrtar nga komisioni dhe do të përgjigjemi në kohën e duhur. Mbretëria e Bashkuar synon të vazhdojë të punojë ngushtë me OLAF dhe komisionin për mashtrimin doganor. HMRC ka një rekord shumë të fortë për trajtimin e evazionit dhe rregullave të të gjitha llojeve, duke siguruar një rekord 28.9 bilion paund vitin e kaluar, që përndryshe nuk do të ishte papaguar”, thuhet në reagim.HMRC tha se metodologjia e komisionit mbivlerësoi vlerat e importit në Mbretërinë e Bashkuar dhe nuk ishte e përshtatshme për të prodhuar një vlerësim të nënvlerësimit të dyshuar të detyrimeve doganore.Ai tha se vlerësimi ishte bazuar në çmimet mesatare të BE dhe nuk arriti të merrte parasysh “rritjen e konsiderueshme në fundin e vlerës së ulët të tregut të veshjeve në Mbretërinë e Bashkuar”.8 mars 2018 (gazeta-Shqip.com)