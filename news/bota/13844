Ambasadorët rusë në disa vende të BE-së janë thirrur nga ministritë e Jashtme, pas raporteve të përpiluara për dëbime të diplomatëve, për të mbështetur nismën e ndërmarrë nga Britania e Madhe pas helmimit të ish-agjentit Sergei Skripa dhe vjazës së tij Julia.BBC shkruan se krerët e BE-së ranë dakord javën e kaluar se ishte shumë e mundshme që Rusia fshihej pas helmimit të një ish-spiuni rus dhe bijës së tij në Britani.Të hënën, Letonia, Lituania, Estonia dhe Polonia thirrën ambasadorët rusë në ministritë e tyre të jashtme, ndërsa këto vende më herët kishin paralajmëruar përkrahjen për kryeministren britanike Theresa May me një vendim të mundshëm për dëbimin e diplomatëve.Një burim në ministrinë e jashtme lituaneze i konfirmoi BBC-së se kishte thirrur ambasadorin në Vilnius. Kishte raporte të ngjashme nga Estonia dhe Polonia.Asnjë arsye zyrtare nuk është dhënë akoma për veprimin e koordinuar diplomatik, por një numër vendesh anembanë BE-së pritet të dëbojnë diplomatë rusë këtë javë pas helmimit të ish-spiunit rusDeklaratat zyrtare nga ambasadorët priten sot pasdite, ndërsa Rusia ka mohuar të gjitha lidhjet me sulmin.Presidenti i Këshillit Europian Donald Tusk tha në fund të një samiti të BE të premten se më shumë se një vend do të dëbonte diplomatë, por unë nuk mendoj se do të jetë i tërë grupi”.Presidenti i SHBA Donald Trump po shqyrton gjithashtu nëse do të dëbojë diplomatët rusë, siç rekomandohet nga Këshilli i Sigurisë Kombëtare, raportojnë mediat amerikane. Zëdhënësi i Kremlinit Dmitri Peskov ka kërcënuar të përgjigjetnë të njëjtën mënyrë duke përshkallëzuar “luftën” me Perëndimin.Të premten, Presidenti francez, Emmanuel Macron, e quajti përdorimin e agjentit të kohës sovjetike Novichok në Salisbury një “sulm mbi sovranitetin evropian”. Kancelarja gjermane Angela Merkel tha se masat e bashkërenduara midis vendeve të BE si përgjigje do të ishin “të domosdoshme”.Megjithatë, ekzistojnë ndarje midis 28 shteteve anëtare të BE-së se sa larg duhet të shkojnë masat hakmarrëse kundër Rusisë. Austria është midis disa vendeve që kanë përjashtuar tashmë përjashtimin e diplomatëve.26 mars 2018 (gazeta-Shqip.com)