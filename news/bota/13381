Presidenti i SHBA-ve, Donald Trump ka njoftuar sot se do të vendosë së shpejti “grupin më të madh” të sanksioneve, që janë parë ndonjëherë në histori kundër Koresë së Veriut.Masat e reja do të synojnë bllokimin e 56 anijeve dhe kompanive të transportit detar.“Sot po njoftoj se po nisim një sërë sanksionesh të reja, më të mëdhat për regjimin e Koresë së Veriut”, tha Trump në disa pjesë të një fjalimi të lëshuar paraprakisht.Koreja e Veriut tashmë ndodhet nën një grup sanksionesh ndërkombëtare dhe amerikane mbi programin e saj bërthamor dhe testet e raketave.“Departamenti i thesarit së shpejti do të ndërmarrë veprime të reja për të ndaluar më tej burimet e të ardhurave dhe karburantit që regjimi përdor për të financuar programin e tij bërthamor dhe për të mbështetur ushtrinë e saj duke synuar 56 anije, kompanitë e transportit dhe bizneset tregtare që po ndihmojnë Korenë e Veriut për të shmangur sanksionet”, tha Trump.Nuk është ende e qartë se ku anijet apo kompanitë në shënjestër janë të bazuara. SHBA ka ndërtuar sanksione kundër regjimit që nga viti 2008 dhe kufizimet e fundit mund të vijnë në krye të sanksioneve të njoftuara në nëntor – të drejtuara në operacionet e transportit të Koresë së Veriut, si dhe kompanitë kineze tregtare me Phenianin.Kombet e Bashkuara e ‘goditën’ atë deri në dhjetor me një sërë sanksionesh, mbështetur nga të gjithë 15 anëtarët e Këshillit të Sigurimit, që përfshinte masa për të ulur importet e naftës së Koresë së Veriut deri në 90%.Njoftimi i zotit Trump vjen pasi Koreja e Veriut po kryen atë që po shihet nga fuqitë perëndimore si një ofensivë e hijeshisë në Olimpiadën Dimërore në Korenë e Jugut.Udhëheqësit amerikanë kanë qenë të etur të theksojnë se Koreja e Veriut paraqet ende një kërcënim bërthamor, pavarësisht lidhjeve të ngrohta me Jugun. Vajza e presidentit, Ivanka, është në Korenë e Jugut për të marrë pjesë në ceremoninë e mbylljes së Lojërave dhe Zëvendëspresidenti Mike Pence ishte atje për hapjen.Megjithatë, asnjë takim nuk ka ndodhur mes zyrtarëve të lartë të Koresë së Veriut që marrin pjesë, përfshirë Kim Yo-jong, motra e udhëheqësit të Koresë së Veriut, Kim Jong-un me zyrtarët amerikanë.Koreja e Veriut ka vazhduar të kryejë teste raketore dhe bërthamore pavarësisht sanksioneve kundër tyre. Vitin e kaluar ata kryen testin e parë të një rakete me rreze të gjatë, të aftë për të arritur Uashingtonin, por ende nuk është e qartë nëse Koreja e Veriut ka zotëruar teknologjinë e nevojshme për të miniaturizuar një pajisje bërthamore për një raketë.23 shkurt 2018 (gazeta-Shqip.com)