Presidenti i SHBA-ve, Donald Trump ka urdhëruar dëbimin e 60 diplomatëve rusë, që administrata e tij ka deklaruar se kanë spiunuar Shtetet e Bashkuara, shkruan Daily Mail.Të gjithë këta diplomatë të Moskës i kanë shtatë ditë afat që të largohen nga SHBA-të, më saktësisht nga konsullata ruse në Seattle dhe disa vende tjera, transmeton Telegrafi.Zyrtarë të lartë të administratës së Trumpit, kanë njoftuar se vendimi i presidentit amerikan vjen si kundërpërgjigje ndaj sulmit me agjent nervor ndaj një ish-spiuni rus në Britani, për të cilin po akuzohet qeveria e Vladimir Putinit.“Kur sulmoni miqtë tanë, do të përballeni me pasoja serioze”, ka deklaruar një zyrtar amerikan.Nga 60 diplomatët që janë dëbuar, 12 prej tyre janë të stacionuar në ndërtesën e Kombeve të Bashkuara, identiteti i të cilëve nuk është zbuluar.Zyrtarët amerikanë i kanë përshkruar këta 60 diplomatë si “oficerë të inteligjencës ruse “që fshihet prapa petkut dhe imunitetit të diplomatit”, derisa janë të angazhuar “në mbledhjen e informacioneve”. /Telegrafi/