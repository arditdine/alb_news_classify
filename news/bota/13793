Presidenti amerikan, Donald Trump ka kërkuar privatisht ndihmën e shefit të stafit të tij, John Kelly për të larguar nga shtëpia e bardhë të bijën Ivanka dhe bashkëshortin e saj Jared Kushner. Kështu ka shkruar sot në një artikull New York Times, sipas të cilës, manjati i bërë president është ankuar kohët e fundit se në fakt çifti nuk duhet të kishin hyrë kurrë në rezidencën presidenciale. Ivanka Trump madje ka hyrë edhe në lupën e FBI për Hotelin Ndërkombëtar të Trump në Vankuver.Pakënaqësia e Trump duket se lidhet, të paktën pjesërisht me hetimin e ri që po kryhet nga FBI dhe antispiunazhi amerikan në një nga çështjet e familjes Trump që përfshin Ivankën.Sipas asaj që raporton CNN, në qendër të hetimit janë negociatat që janë duke u zhvilluar për Hotelin Ndërkombëtar në Vancouver, Kanada. Hetimet mund të jenë një pengesë për Ivankën, e cila, si këshilltare e presidentit, po përpiqet të marrë leje sigurie për qasje të plotë në të gjitha dokumentet, madje edhe në dokumentet sekrete. Një privilegj i humbur tashmë nga bashkëshorti i saj Jared Kushner.2 mars 2018 (gazeta-Shqip.com)