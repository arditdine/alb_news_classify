Pjesa më e madhe e Evropës është mbuluar nga bora ndërsa moti i ftohtë përhapet deri në jug, duke prekur edhe bregdetin e Mesdheut.Masa e ftohtë ajrore me nofkën “Bisha nga Lindja” në Britani të Madhe, ka sjellë erëra të ngrira në të gjithë kontinentin, dhe temperatura deri në -30 ° C.Të paktën shtatë persona janë raportuar të vdekur që nga e hëna – pesë në Poloni dhe dy në Rumani. Komiteti Ndërkombëtar i Kryqit të Kuq i ka bërë thirrje publikut që të kontrollojë fqinjët në rrezik.“Vetëm duke trokitur në derën e dikujt për të kontrolluar se ata kanë gjithçka që u nevojiten mund të bëjnë një ndryshim të madh”, tha drejtori i ICRC në Evropë, Simon Missiri. “Mund të jetë edhe dallimi midis jetës dhe vdekjes”.Ekipet e emergjencës të Kryqit të Kuq kanë hapur strehimore dhe po japin ushqime të nxehta dhe batanije për mijëra njerëz në të gjithë kontinentin, tha ai.Policia polake tha se pesë persona kishin vdekur të hënën pasi temperaturat ranë në mënyrë drastike. Policia ka apeluar tek publiku për të ndihmuar të sëmurët – ose të dehurit – të cilët kanë rënë në dëborë.Dy të tjerë u raportuan se kanë vdekur të martën në Rumani. Një nga të vdekurit ishte një grua 83-vjeçare e cila u gjet e rrëzuar në borë, ndërsa një tjetër ishte një 65 vjeçar, raporton agjencia e lajmeve Reuters.Policia rumune tha se kishin mbyllur dhjetra rrugë dhe se gati 100 trena ishin anuluar. Të martën, bora u pa në vendin e gërmimit të qytetit të lashtë të Pompeit, pranë Napolit në Italinë jugore – ku temperatura mesatare e shkurtit normalisht është 6-14 ° C. Napoli pa pësuar rënien më të madhe të saj në dekada.Moti i ftohtë gjithashtu goditi Romën të hënën, dëbora e parë në gjashtë vjet. Ndërkohë, zyra meteorologjike e Gjermanisë regjistroi një temperaturë prej -30 ° C në Zugspitze, kulmin më të lartë të vendit, dhe -10C në pjesën më të madhe të territorit.Agjencia e lajmeve AFP raporton një total vdekjesh prej së paku 24 vetëve gjatë katër ditëve të fundit. Kjo përfshin tre në Francë, tre në Republikën Çeke dhe një në Itali, tha ajo.Qëndrat e emergjencës janë hapur nga shumë autoritete për të përballuar nevojat e qytetarëve të pastrehë. Moti i ftohtë pritet të vazhdojë deri në fund të javës.BBC thotë se një zonë e afërt e presionit të ulët në Atlantik do të sjellë dëborë të rëndë, që do të pasohet nga shiu, duke goditur Francën dhe Spanjën veriore.Në Evropën Veriore, erërat e ftohta pritet të vazhdojnë, me më shumë borë që pritet të arrij në Mbretërinë e Bashkuar dhe Irlandë deri të enjten.28 shkurt 2018 (gazeta-Shqip.com)