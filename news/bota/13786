Biznesmeni italian Antonino Vadala është arrestuar nga policia sllovake, e cila po heton mbi vdekjen e gazetarit investigativ të vrarë Jan Kuçiak. Lajmi bëhet i ditur nga gazeta sllovake “Korzar”, e cila ka saktësuar se së bashku me të, janë arrestuar edhe i vëllai Bruno dhe kushëriri Pierto Cayroppa. Për familjen Vadala dhe lidhjet e saj të mundshme me organizatën mafioze “Ndrangheta”, Kuçiak ka shkruar në reportazhin e publikuar të mëekurën në uebsajtin ku punonte.1 of 8Gjatë kontrolleve të fundit të policisë, janë arrestuar po ashtu edhe dhjetëra persona të tjerë të dyshuar, i ka thënë medias drejtori i policisë sllovake Tibor Gaspar. Pista kryesore e hetimeve është “kriminaliteti i organizuar”, ka shpjeguar.Kuçiak, i cili u gjet i vrarë në apartamentin e tij së bashku me partneren, kishte shkruar mbi katër familje kalabreze, të cilësuara si të lidhura me “Ndrangheta”-n – Vadalà, Cinnante, Rodà e Catroppa -, të cilat në lindje të Sllovakisë zhvillojnë aktivitetin tregtar para së gjithash në sektorin e agrikulturës.Viktima, po ashtu kishte zbuluar lidhjet e biznesmenit Antonino Vadala me asistenten e kryeministrit sllovak, Maria Troskova dhe me sekretarin e Këshillit të Sigurisë, Vilian Jasan.1 mars 2018 (gazeta-Shqip.com)