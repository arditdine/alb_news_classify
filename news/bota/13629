Pas paralajmërimit për luftë ekonomike me vendet e Bashkimit Europian, Presidenti amerikan, Donald Trump ka nënshkruar urdhra të diskutueshëm që vendosin tarifa të rënda për çelikun dhe aluminin, por disa vende do të kursehen.Trump ka thënë se SHBA po vuan nga “tregtia e padrejtë” dhe se masa do të nxisë industrinë amerikane, por BE shprehu zemërim ndaj planeve të tij dhe ekspertët paralajmëruan për luftëra të reja tregtare.Tarifat do të hyjnë në fuqi për 15 ditë dhe përfshijnë përjashtime për Kanadanë dhe Meksikën. Tarifat prej 25% do të vendosen për çelikun dhe 10% për aluminin e importuar në SHBA.Senatori republikan Jeff Flake, një kritik i shquar i Trump, i cili kundërshton masën tha se po hartonte legjislacion për të anuluar tarifat, duke thënë se luftërat tregtare janë humbur gjithmonë.Punëtorët e çelikut dhe aluminit kanë nënshkruar gjithashtu. Trump i vlerësoi ata si “shtylla kurrizore e Amerikës” dhe aludoi në rolin e tyre për zgjedhjen e tij.Ai tha se punëtorët e tillë ishin tradhtuar. Presidenti tha se tarifat do të mbronin sigurinë kombëtare të Amerikës.Çfarë përjashtimesh do të ketë nga tarifat e reja?Ato do të zbatohen për të gjitha vendet, përveç Kanadasë dhe Meksikës, të cilat do të përjashtohen derisa të zhvillohen diskutime mbi Marrëveshjen e Tregtisë së Lirë të Amerikës së Veriut (Nafta).Ekzistojnë dispozita brenda dokumenteve për vendet e tjera për të marrë përjashtime. “Ne do të jemi shumë të drejtë, ne do të jemi shumë fleksibël”, tha Trump para një takimi të qeverisë më herët të enjten.Ai vlerësoi gjithashtu marrëdhënien e ngushtë të vendit të tij dhe suficitin tregtar me Australinë, duke thënë “ne do të bëjmë diçka me ta”.Ai tha se do të ketë një reduktim të tarifave për vendet që “na trajtojnë në mënyrë të drejtë”, por tha se “shumë nga vendet që na trajtojnë më të këqijat në tregti dhe në ushtri janë aleatët tanë”, duke veçuar Gjermaninë nga kritikat.8 mars 2018 (gazeta-Shqip.com)