Pas disa ditësh spekulime, është konfirmuar se udhëheqësi i Koresë së Veriut Kim Jong-un bëri një vizitë në Pekin. Vizita e Kim është konfirmuar nga Kina dhe Koreja e Veriut dhe ishte udhëtimi i parë jashtë vendit i Kim, që nga marrja e detyrës në vitin 2011.Agjencia e lajmeve Xinhua e Kinës njofton se Kim  pati “bisedime të suksesshme” me presidentin Xi Jinping.Kim arriti me të shoqen, Ri Sol-ju, me tren të dielën dhe u largua nga Pekini të martën pasdite, sipas njoftimeve. Gjatë vizitës, ai siguroi homologun e tij kinez se ishte i angazhuar të hiqte dorë nga armët e tij bërthamore, njoftoi Xinhua. Por Kim ka vendosur paraprakisht disa kushte.“Çështja e denuklearizimit të Gadishullit Korean mund të zgjidhet, nëse Koreja e Jugut dhe Shtetet e Bashkuara do t’i përgjigjen përpjekjeve tona me vullnet të mirë, të krijojnë një atmosferë të paqes dhe stabilitetit, duke marrë masa progresive për realizimin e paqes”, mësohet të ketë thënë lideri i Koresë së Veriut.Ndërkohë, BBC njofton se kushtet e Veriut përfshijnë heqjen e një garancie bërthamore të SHBA për Korenë e Jugut. Agjencia e lajmeve KCNA e Koresë së Veriut e quajti vizitën “një moment historik” në përmirësimin e lidhjeve dypalëshe.Arritja dhe largimi i Kim u mbajt në fshehtësi të plotë. Kina tha se vizita ishte “jozyrtare” – kështu që nuk kishte njoftim paraprakisht, duke nxitur spekulime rreth asaj se kush ishte në tren, kur ai doli e mbërriti.Për shkak të statusit “jozyrtar” të vizitës, disa nga protokollet normale nuk u respektuan. Për shembull, nuk ka flamuj të vendit të Koresë së Veriut të varur në Sallën e Madhe të Popullit në sheshin Tiananmen.Por kishte shumicën e rregullave të tjera të një vizite shtetërore, duke përfshirë një roje nderi dhe banket në Sallën e Madhe.1 of 5Kina është aleatja kryesore e Koresë së Veriut dhe mediat aludojnë se vizita e Kim Jong-un para samiteve të planifikuara me Korenë e Jugut dhe SHBA-të, është bërë për t’u konsultuar me presidentin Xi Jinping.Kim gjithashtu do të takohet me Presidentin e Koresë së Jugut, Moon Jae-in në fund të prillit, dhe Presidentin e SHBA, Donald Trump në maj.Vizita në Pekin konsiderohet një hap i rëndësishëm në përgatitjen e Koresë së Veriut për bisedimet e propozuara.Pavarësisht përparimit në muajt e fundit, një numër faktorësh mund të ndikojnë në tentativat për arritjen e paqes, sipas ekspertëve botërorë. Kim Jong-un mund t’u ketë thënë kinezëve dhe koreanëve të jugut se ai është i gatshëm të braktisë armët bërthamore, por sigurisht që vjen me kushte, dhe ka edhe raporte nga Koreja e Veriut që mund ta minojnë këtë qëndrim.Imazhet satelitore nga muaji i kaluar, botuar nga Neë York Times, tregojnë atë që duket si një reaktor i ri bërthamor i gatshëm për të prodhuar 20 kg pluton për armët çdo vit.Ajo që zoti Kim mund të dëshirojë në kthim mbetet e paqartë. Por, Koreja e Veriut dhe Kina kanë kërkuar prej kohësh heqjen e trupave dhe armëve amerikane nga Koreja e Jugut dhe kjo ka të ngjarë të jetë një pik kyçe në marrëveshje.Teksa Kim ka qenë në Pekin, trupat e SHBA dhe të Koresë së Jugut po përgatiten për stërvitjet ushtarake vjetore të cilat Veriu historikisht i sheh si provokim dhe ato fillojnë të hënën.28 mars 2018 (gazeta-Shqip.com)