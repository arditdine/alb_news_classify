Të menduarit e shpejtë nga një punonjëse e American Airlines në Aeroportin Ndërkombëtar të Sacramentos ka shpëtuar dy vajza adoleshente nga jeta e tyre në robëri. Sipas mediave të huaja, përcjell Telegrafi, bëhet fjalë për agjenten e shërbimit të klientëve, Denice Miracle, e cila kuptoi se diçka nuk ishte në rregull kur dy vajza, të moshave 17 dhe 15, erdhën në kontrollin e biletave të tyre më 31 gusht.Vajzat nuk ishin të shoqëruar nga të rriturit dhe kishin dy bileta të klasit të parë, të rezervuara nga një person tjetër me një kartë krediti mashtruese.“Midis dyjave, ato kishin një mori çantash të vogla. Më dukej sikur po iknin nga shtëpia”, ka thënë Miracle. “Ato vazhduan të shikonin njëra-tjetrën në një mënyrë që dukej e dyshimtë. Unë kisha ndjenjën se diçka thjesht nuk ishte në rregull”.Kur Miracle u kishte refuzuar fluturimin, ato ishin larguar pak nga aty dhe kishin bërë një telefonatë. Ndërkohë, Miracle kishte thirrur Zyrën e Departamentit të Sheriffit të Qarkut Sacramento pas së cilës kishte ardhur Todd Sanderson, i cili më vonë raportoi se vajzat kishin telefonuar një njeri me emrin “Drey”, të cilin ato kishin njohur përmes Instagram-it.Drey u kishte ofruar vajzave një udhëtim për fundjavë në Sacramento dhe u kishte premtuar një pagesë prej 2000 dollarësh për të modeluar dhe të jenë pjesë e një videoje muzikore. Por çfarë kishte bërë edhe më të fuqishëm dyshimin ishte fakti se biletat e tyre nuk ishin kthyese. “Sipas mendimit tim, ajo që do të ndodhte ishte se ato nuk do të ktheheshin në Nju Jork dhe do të bëheshin viktima të trafikimit seksual”, ka thënë Sanderson. /Telegrafi/