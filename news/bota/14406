Ministria e Jashtme e Rusisë e ka cilësuar dëbimin e diplomatëve rusë nga Shtetet e Bashkuara, Kanadaja dhe 14 shtete të Bashkimit Evropian, si akt “armiqësor” dhe ka premtuar se do të përgjigjet.Në një deklaratë më 26 mars, ministria ka thënë se dëbimet nuk do të ndihmojnë në identifikimin e “atyre që janë fajtorë” në helmimin e ish-spiunit rus, Sergei Skripal dhe vajzës së tij Yulia më 4 mars në Britani.Britania dhe aleatët e saj fajësojnë Rusinë, e cila hedh poshtë përfshirjet.“Është e qartë se ky hap armiqësor i këtij grupi të shteteve nuk do të kalojë pa gjurmë dhe ne do të reagojmë”.Ukraina po ashtu ka thënë se do të dëbojë 13 diplomatë rusë, mirëpo deklarata ruse i është referuar vetëm shteteve të BE-së dhe NATO-s duke mos e përmendur këtë vend.26 mars 2018 (gazeta-Shqip.com)