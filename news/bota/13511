Shtëpia e Bardhë ka njoftuar sot se misionit ushtarak amerikan në Siri po i afron fundi shumë shpejtë, por nuk ka një afat kohor për tërheqjen e plotë të trupave.Në një deklaratë të Uashingtonit zyrtar thuhet se grupi i Shtetit Islamik (ISIS) ishte pothuajse tërësisht i shkatërruar dhe se SHBA do të konsultohet me aleatët e saj lidhur me planet e ardhshme.Presidenti Donald Trump deklaroi javën e kaluar se SHBA do të “dalë shumë shpejt nga Siria”, por këshilltarët thuhet se e bindën atë se do të rrezikonte një ringjallje xhihadiste.Një zyrtar i lartë i administratës tha për NBC News se presidenti kishte rënë dakord në një takim të martën për të mbajtur trupat në Siri për një periudhë të papërcaktuar, por “nuk ishte i kënaqur me të, për të thënë aspak”.“Presidenti shfaqi pakënaqësinë e tij të qartë për çdo lloj qëndrimi afatgjatë në Siri”, shtoi zyrtari.SHBA ka rreth 2.000 ushtarë në terren në Sirinë lindore, ku mbështesin një aleancë të forcave kurde dhe atyre arabe të quajtur Forcat Demokratike të Sirisë (SDF).Me ndihmën e sulmeve ajrore të koalicionit të udhëhequr nga SHBA, luftëtarët e SDF kanë marrë dhjetëra mijëra kilometra katrorë territori nga ISIS gjatë tre viteve të fundit.4 prill 2018 (gazeta-Shqip.com)