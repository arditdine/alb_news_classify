2 sulme me bombë kanë vrarë të paktën 38 persona në kryeqytetin somalez Mogadishu. Sulmi i parë ndodhi jashtë pallatit presidencial, mbrëmjen e së premtes. Ndërsa i dyti në një hotel aty pranë. Dhjetëra persona mbetën të plagosur.Grupi militant islamik al-Shabab, i cili ka tentuar të rrëzojë qeverinë e Somalisë, ka marrë përgjegjësinë për të dyja sulmet. Sipas BBC, një përleshje me armë ndodhi pas sulmit pranë pallatit presidencial në të cilën u vranë 5 militantë. Bombardimet e së premtes janë më të fundit në një seri sulmesh nga al-Shabab, të cilat dikur kontrollonin Mogadishun para se të luftoheshin nga trupat e Bashkimit Afrikan në 2011./tvklan.al 