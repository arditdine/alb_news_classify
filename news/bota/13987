Forca opozitare e Social Demokratëve (SPD) votoi në favor të një koalicioni tjetër të madh të dielën dhe kështu për Angela Merkel është hapur rruga për të qeverisur vendin në mandatin e saj të katërt si kancelare.Presidenti gjerman Frank-Ëalter Steinmeier ka propozuar zyrtarisht Merkelin si kancelare në dhomën e ulët të parlamentit. Ajo përballet me një varg sfidash, duke përfshirë opozitën e fortë nga Alternativa nacionaliste për Gjermaninë (AfD).Partia anti-emigrante hyri në parlamentin federal për herë të parë në shtator me pak më shumë se 12% të votave dhe tani përbën grupin më të madh të opozitës.Angela Merkel tha sot para CDU-së në Berlin se është e rëndësishme që një qeveri e re të fillojë të punojë shpejt pas periudhës më të gjatë të ndërtimit të koalicionit në Gjermaninë e pasluftës.Ajo tha se do të punonte për të siguruar punë dhe prosperitet dhe premtoi të japë një zë të fortë për Gjermaninë në BE.Sipas saj partnerët europianë dhe ata ndërkombëtarë presin prej javësh një pozicionim të qartë të qeverisë gjermane. Rifitimi i plotë i aftësisë qeverisëse të Gjermanisë mund të jetë vendimtar, tani pas zgjedhjeve në Itali dhe shenjave për një luftë tregtare mes BE dhe SHBA.“Gati gjashtë muaj pas ditës së zgjedhjeve njerëzit kanë të drejtën e tyre që tani të lëvizë diçka, sidomos të zbatohen ato që kemi si detyrë përpara”, duke iu referuar edhe çështjeve që presin në Europë.Merkel shtoi: “Ne e shohim se Evropa ndeshet me sfida dhe se është e nevojshme një zë i fuqishëm nga Gjermania, së bashku me atë të Francës dhe shteteve të tjera anëtare.Për kancelaren gjermane pritet sërish një valë udhëtimesh jashtë, ku tepër i rëndësishëm do të jetë samiti i BE më 22 e 23 mars.Në fund të marsit do të duhet të flitet seriozisht për reformat në eurozonë, ku si Merkel ashtu edhe presidenti francez, Emmanule Macron kanë folur për një afat të ngushtë kohor deri në zgjedhjet europiane në vitin 2019.5 mars 2018 (gazeta-Shqip.com)