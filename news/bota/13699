Thirrja e Rusisë për një hetim të përbashkët për helmimin e një ish-spiuni dhe vajzës së tij, Britania e Madhe e ka konsideruar si ‘çoroditje’ përballë vëzhguesve të armëve kimike ndërkombëtare në Hagë.Viktimës së një sulmi nuk mund t’i kërkohet të bashkëpunojë me “autorin e mundshëm”, tha përfaqësuesi i ngarkuar i Britanisë së Madhe John Foggo në këshillin ekzekutiv të OPCË.Rusia e thirri takimin për të sfiduar Britaninë e Madhe, e cila e ka fajësuar Moskën për helmimin e 4 marsit. Incidenti ka shkaktuar një tension të madh diplomatik, me dëbimin e 150 diplomatëve rusë nga Mbretëria e Bashkuar dhe aleatët e saj duke u përballur nga kundër-dëbimet prej Moskës.Rusia në takim u paraqit sepse dëshiron të dijë se çfarë lloj provash ka ofruar Britania për Organizatën për Ndalimin e Armëve Kimike; inspektorët e së cilës vizituan vendin e sulmit në Salisbury, ku morën dhe mostrat që janë duke u analizuar.Diplomatët në OPCW thanë se propozimi rus për një hetim të përbashkët – i parë nga fuqitë perëndimore si një përpjekje për të minuar hetimin ekzistues të OPCW – nuk ka gjasa të miratohet nga këshilli ekzekutiv i 41 vendeve me shumicën e dy të tretave të kërkuar.Ndërkohë OPCW pret të marrë rezultatet e testeve të saj të pavarura laboratorike brenda një jave. Ajo nuk ka fuqinë të atribuojë fajin, por mund t’i kërkojë Kremlinit t’u japë inspektorëve të saj qasje në objektet e prodhimit të Bashkimit Sovjetik për të kontrolluar që të gjitha armët e tyre kimike janë shkatërruar.Të martën, laboratori Porton Down i Britanisë së Madhe tha se nuk mund të verifikonte burimin e saktë të agjentit nervor Novichok të përdorur në Salisbury, edhe pse ai tha se ka të ngjarë të ishte vendosur nga një “shtet”.Ndërkohë të mërkurën, Bashkimi Evropian ripërsëriti se mbështet vlerësimin e Britanisë së Madhe se kishte shumë gjasa që Rusia të ishte përgjegjëse për sulmin. BE tha se Rusia kishte ofruar më shumë se 24 deklarata “kontradiktore dhe narrativa të ndryshme” për sulmin.Por, Presidenti rus Vladimir Putin, duke folur nga kryeqyteti turk Ankaraja, tha se shpresonte që “ndjenja e shëndoshë e bashkëpunimit” të mbizotëronte.4 prill 2018 (gazeta-Shqip.com)