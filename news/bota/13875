Helmimi i ish-agjentit rus Sergei Skripal dhe vajzës së tij Julia në Salisbury të Britanisë së Madhe, përveçse ka tensionuar marrëdhëniet e Perëndimit me Rusinë, ka rikthyer edhe njëherë në vëmendje helmimin me lëndë kimike, të ndodhur 14 vite më parë në Ukrainë.Asokohe protagonisti i helmimit me dikosinë ishte ish-Presidenti i Ukrainës, Viktor Jushçenko, i cili kandidonte në zgjedhje për Kreun e Shtetit, ku rival kryesor ishte kandidati i mbështetur nga Rusia, Viktor Yanukovych.Në një intervistë dhënë për BBC, Jushçenko ka rrëfyer detaje nga ngjarja e rëndë dhe i ka kërkuar Evropës që të zgjohet dhe të kuptojë kërcënimin akut të paraqitur nga Rusia pas trazirave në Salisbury.Ai deklaron: “Kur mbërrita në shtëpi dhe putha time shoqe, më tha: Seç ke një si shije metalike në buzë. Kisha qenë për darkë me kreun e shërbimit sekret të Ukrainës dhe zëvendësin e tij. Nga sa rezultoi më vonë prej hetimeve, helmi ishte hedhur në orizin që na u shërbye në tavolinë”, tha Viktor Yushchenko, ish-president i UkrainësYushchenkou u dërgua me urgjencë në Vjenë ku mjekët zbuluan se kishte gëlltitur substancën e rrezikshme kimike dioksin.“Në ditën e dytë apo të tretë të qëndrimit atje, trupi im nisi të fryhej. Koka u rrit në mënyrë dramatike. Dhimbja u përhap gjithandej. Pastaj nisi inflamacioni dhe qelbi”, tha Yushchenkou.Pamja e Yushchenkou, që në fund arriti t’i fitonte zgjedhjet, ndryshoi rrënjësisht.Pas 14 vjetësh, ai ende pret rezultatin përfundimtar të hetimit. Më vjen keq kur shoh se Europa është treguar kaq e verbër, thotë ai lidhur me sulmin e Salisbury-t; dhe që vendet e saj nuk kanë shumë solidaritet kur vjen fjala tek politikat e Rusisë.Mbi 20 shtete të botes, mes të cilave dhe Shqipëria, reaguan ndaj ngjarjes duke dëbuar dhjetëra diplomatë rusë, dhe Moska nga ana e saj, u përgjigj me të njëjtën monedhë.2 prill 2018 (gazeta-Shqip.com)