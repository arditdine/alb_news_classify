Kreu i agjencisë së inteligjencës së Izraelit, Mossad është “100 për qind e sigurt” se Irani mbetet i angazhuar për zhvillimin e një bombe bërthamore dhe beson se bashkësia ndërkombëtare duhet të ndryshojë ose të heqë marrëveshjen e saj bërthamore me Republikën Islamike.Yossi Cohen, i cili kryeson agjencinë e fshehtë të spiunazhit, po zhvillon diskutime rreth programit bërthamor iranian dhe dha vlerësimin e tij në një takim të mbyllur të kohëve të fundit, me zyrtarë të lartë.Cohen e quajti marrëveshjen bërthamore një “gabim të tmerrshëm”, duke thënë se i lejon Iranit të mbajë elementet kyçe të programit të tij bërthamor të paprekur dhe do të heqë kufizimet e tjera brenda disa viteve.“Atëherë Irani do të jetë në gjendje të pasurojë uranium të mjaftueshëm për një arsenal të bombave bërthamore”, tha Cohen, sipas pjesëmarrësit të takimit, i cili foli me kusht anonimiteti, sepse ai po diskutonte një çështje të klasifikuar të sigurisë.“Si kreu i Mossad, unë jam 100 për qind i sigurt se Irani kurrë nuk ka braktisur vizionin e tij bërthamor ushtarak, për asnjë çast të vetëm. Kjo marrëveshje i mundëson Iranit ta arrijë atë vizion. Kjo është arsyeja pse unë besoj se marrëveshja duhet të ndryshohet ose të hiqet tërësisht. Dështimi për ta bërë këtë do të ishte një kërcënim serioz për sigurinë e Izraelit”, tha Cohen.Komentet e Cohen vijnë në mes të një diskutimi intensiv ndërkombëtar mbi të ardhmen e marrëveshjes bërthamore të vitit 2015, në të cilën Irani ra dakord të kufizojë dhe të inspektojë programin e tij bërthamor në këmbim të lehtësimit nga sanksionet ndërkombëtare. /tch/