Kamza e këtij viti i ka kaluar pritshmëritë. Rrallëherë ndodh që ekipi i sapongjitur të ketë ecuri të tillë, por atë që nisi një sezon më parë Luftëtari e vijoi edhe Kamza këtë edicion.Edhe pse zyrtarisht kanë për qëllim mbijetesën, falë rezultateve kanë nisur që të shpresojnë për më shumë. Asgjë nuk kanë për të humbur, ndaj do ta provojnë shansin e tyre.Dhe shansi vjen që këtë javë, ndërsa u vjen rasti që të përfitojnë prej rivalëve më të afërt. Sigurisht që, pikësëpari, duan trepikëshin me Lushnjën, por në të njëjtën kohë e kanë hedhur vështrimin te ndeshja mes Kukësit dhe Laçit.Sido që të mbyllet ky 90-minutësh, skuadra e drejtuar nga Ramadan Ndreu mund të rikuperojë pozitat në renditje. Një fitore e verilindorëve do të linte në vend kurbinasit.Këta të fundit do të mbeteshin me 30 pikë, ndërsa kamzalinjtë do të shkonin +2 (gjithnjë nëse fitojnë). Por ?benefite? do të kishin edhe me një fitore të vetë Laçit, pasi këtë herë do të barazoheshin me Kukësin e drejtuar nga Peter Pakult.Në një situatë të tillë, Kamza luan vetëm për të triumfuar në ?Roza Haxhiu?, atje ku do të udhëtojnë ditën e shtunë. Edhe pse kundërshtari është në pikë të hallit dhe kjo duket nga renditja, ku shpëtimi duket gati-gati i pamundur, duhet thënë që statistikat nuk e favorizojnë fort ekipin blu, shkruan “Panorama  Sport”Nga viti 2011 dhe deri më sot, kur në total janë luajtur 6 ndeshje, numërojnë 5 humbje dhe vetëm një barazim në stadiumin e Lushnjës. E vetmja fitore është ajo që ?vulosi? ngjitjen në Kategorinë Superiore, që erdhi me penallti dhe, në fakt, u zhvillua në ?Elbasan Arena?.