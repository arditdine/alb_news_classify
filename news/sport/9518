Kur duhet ende edhe një muaj nga starti i Botërorit të Formula 1, skuadrat po zbulojnë njëra pas tjetrës njëvendëshet me të cilat do të garojnë në këtë sezon.Dhe në radhë është Alfa Romeo Sauber, që ka hequr mbulesën për të treguar telajon e prodhuar nga bashkëpunimi më i ri i kompanisë zvicerane në pronësi të Peter Sauber dhe kompanisë italiane Alfa Romeo. Shtëpia e njohur e motorëve të shpejtë bën një rikthim në botën e automobilizmit pas 30 vjetësh shkëputje.Alfa Romeo Sauber që në vitin 2018 do të garojë me modelin C37 ka zgjedhur si pilotë të saj Leclerc dhe Ericsson.