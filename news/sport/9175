Barcelona ka rinovuar kontratën me anësorin Sergi Roberto, duke e zgjatur deri në vitin 2022, duke qenë se aktualja përfundonte në 2019-ën. Lajmi është zyrtarizuar nga vetë klubi katalan, që ka njoftuar arritjen e marrëveshjes me futbollistin e rritur në akademinë e Barcelonës. Me kontratën e re përmirësohen ndjeshëm edhe përfitimet e Sergi Robertos, por ajo që tërheq vëmendjen është klauzola e prishjes së saj. Çdo skuadër që dëshiron t’i marrë Barçës, Sergi Roberton, duhet të paguajë në arkat e klubit plot 500 milionë euro, një shifër vërtetë marramendëse.  