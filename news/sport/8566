Në emisionin Gol Pas Goli, në Supersport, ishte i ftuar në një lidhje direkte edhe ish sulmuesi i Vllaznisë, vioresin Sinani, i cili tani është edhe një anëtar i Këshillit Bashkiak të Shkodrës. Sinani foli për situatën e vështirë që po kalon klubi shkodran, ndërsa theksoi se pritet me interes përfundimi i procesit të privatizimit. “Vllaznia po kalon një moment vërtetë të vështirë dhe jo vetëm këtë sezon, pasi edhe vitin e kaluar shpëtuam mes vështirësive. Bashkia po i qëndron pranë ekipit dhe ka akorduar fonde të shumta për ta mbështetur, por duhet thënë se skuadra është menaxhuar vërtetë shumë keq. Ne presim që brenda 3-4 muajve të parë të vitit, të përfundojë edhe procesi i privatizimit, pasi Vllaznia nuk e meriton të jetë në këtë gjendje. Urojmë që skuadra të privatizohet dhe të përfundojë në duar të sigurta, që ta ngrenë lart Vllazninë, në vendin që i takon”, u shpreh Sinani.  