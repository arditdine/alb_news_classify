Fitoi medaljen e bronzit në kërling së bashku me bashkëshorten Anastasia Bryzgalova, por Aleksandr Krushelnitckii rrezikon ta humbasë.Sportisti rus që garon nën flamurin olimpik në Lojërat Dimërore rezultoi pozitiv në testin antidoping. Rusia u përjashtua pikërisht për skandalin e dopingut. Krushelnitckii i cili është edhe kampion bote në fuqi iu gjet meldonium gjatë analizës. Kjo është e njëjta substancë që përdori tenistja Maria Sharapova, e cila më pas u pezullua për 15 muaj nga aktivitetet.Për Aleksandr Krushelnitckii është hapur një çështje nga paneli i përkohshëm i Gjykatës Ndërkombëtare të Arbitrazhit Sportiv. Por në sportin e kërling rastet e dopingut janë të rralla. Më herët në Lojërat Olimpike Dimërore 2018 rezultoi pozitiv në kotrollin atidoping jashtë garës patinatori japonez Kei Saito.Tv Klan