Chelsea – Barcelona, do të jetë sfidë speciale për Pedro Rodriguezin.Të tillë e ka konsideruar sulmuesi spanjoll ndeshjen e së martës në kuadër të Ligës së Kampionëve, i cili për herë të parë do të luajë kundër ish skuadrës, Barçës, raporton Gazeta Express.Pedro u transferua në “Stamford Bridge” nga Barcelona në vitin 2015, duke bërë 117 paraqitje dhe duke shënuar 27 gola.Pedro e nisi karrierën te Barcelona dhe luajti në ekipin e parë për tetë sezone.“Jemi rikthyer në formë, me besimin e duhur dhe kjo është pozitive para ndeshjes me Barcelonën siç thoni ju”, iu drejtohet Pedro gazetarëve. “Duhet të vazhdojmë të punojmë me këtë intensitet dhe të përgatisim sa më mirë ndeshjen kundër Barçës, që do të jetë sfidë e veçantë për mua natyrisht”.“Do të jetë edhe paksa e çuditshme sigurisht, në fillim do t’i shohë shokët e vjetër, me të cilët kam luajtur për shumë sezone (Pique, Messi, Iniesta – e shumë të tjerë). Do të jetë ndeshje e veçantë për mua”. /Gazeta Express/