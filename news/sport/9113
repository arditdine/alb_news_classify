Çështja ?Skënderbeu? është më e përfoluara këtë javë në ambientin sportiv pas skandalit të trukimeve që Inspektorët e UEFA-s kanë zbuluar për ekipin shqiptar i cili dyshohet se ka manipuluar mbi 50 ndeshje në Europë dhe Shqipëri.Ajo që është më skandalozja në këtë dosje është fakti se për të ndikuar në trukimin e ndeshjeve kanë qenë protagonist dhe vetë financuesit e klubit korçar, ku në raport përmenden emrat e ish Ministrit të Financave, Ridvan Bode, ish presidentit Agim Zeqo, dhe presidenti aktual Ardjan Takaj.Fakti është se ky skandal është tentuar të mbahej i fshehur nga ana e Federatës Shqiptare të Futbollit dhe kjo lidhet me miqësinë që presidenti Armando Duka ka me këta financues të Skënderbeut që janë në dosjen e UEFA-s si trukues ndeshjes.UEFA nuk e ka përmendur në dosje rolin e Dukës në këto afera, edhe pse ky i fundit është një nga përgjegjësit kryesor që ekipet shqiptare manipulojnë ndeshje dhe në rastin e Skënderbeut Duka është në dijeni të plotë për të gjitha këto ndeshje të shituara.Kjo pasi Armand Duka është sponsor i korçarëve duke qenë se është një nga aksionerët kryesor të kompanisë ?Ama Caffe? që është edhe sponsori zyrtar i skuadrës së Skënderbeut dhe që është i vendosur në fanellat e kësaj skuadre.Në dokumentat zyrtare në Qendrën Kombëtare të Biznesit të kompanisë ?New Century?, që zotëron ?Ama Caffe?, presidenti FSHF-së Armand Duka ka 25% aksione dhe 25 % të tjera i ka vëllai i tij Agron Duka .Aksioneri tjetër që i ka dal emri si trukues ndeshjes është ai i ish presidentit të Skënderbeut Agim Zeqo, që zotëron 50% të aksioneve në këtë kompani. Ky është padyshim një konflikt i pastër interesi që një president Federate është gjithashtu dhe një aksioner i një tjetër skuadre futbolli duke e bërë garën të pandershme.Pavarsisht se UEFA nuk e ka përmendur kreun e FSHF-së në këto afera korruptive, tani nuk duhet që të mbyllë sytë përpara këtyre fakteve që Armando Duka është sponsor i klubit të Skënderbeut që është në listën e zezë të trukimeve.UEFA duhet ta ketë të qartë se këto ndeshje që ky klub ka trukuar, janë bërë në dijenin e plotë dhe të presidentit të FSHF-së që ka marrë pjesën e vet në ato para të pista që financuesit e këtij klubi kanë fituar.Nuk duhet që të mbyllin sytë dhe të mbrojnë një president Federate vetëm e vetëm se ka disa miq që e mbrojnë në atë institucion.UEFA duhet të di që këto trukime nuk janë bërë pa dijeninë e Federatës Shqiptare të Futbollit pasi e kanë marrë bekimin e këtij institucioni dhe vetë kreut të saj! (TemA)