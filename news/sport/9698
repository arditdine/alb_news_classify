Manchester City ka treguar që nuk është një skuadër e pamposhtur, madje mund të mposhtet edhe nga një ekip modest. Skuadra e kategorisë së tretë (League One), Wigani, i ka mundur me rezultatin minimal 1-0 duke u eleminuar nga gara e , FA Cup. Golin e vetëm në këtë përballje e shënoi sulmuesi Will Grigg në minutën e 79’të.Kujtojmë se skuadra e Cityt ishte me një futbollist më pak në fushë nga minuta e 45’të, pasi Delph ishte ndëshkuar me të kuq. Deri në fund të takimit City tentoi që të barazonte për të siguruar një barazim në këtë takim dhe një ndeshje kthimi, por City nuk ia doli. City kështu eleminohet nga FA Cup, kurse Wigani kalon në çerekfinale.(i.ç/BalkanWeb)