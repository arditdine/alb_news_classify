Atalanta është eleminuar nga Europa League. Skuadra italiane ka barazuar 1-1 në Bergamo kundër gjermanëve të Borussia Dortmund, ndërsa ndeshja e parë e luajtur në Gjermani përfundoi 3-2 për verdhezinjtë. I pari që shënoi ishte Toloi në minutën e 11-të, por Schmelzer barazoi  për Dortmund në minutën e 83-të duke shuar ëndrrën e Atalantës. Etrit Berisha u aktivizua si titullar edhe në këtë sfidë për Atalantën. Madje goli i pësuar në minutën e 83-të, ishte edhe për faj të tij pasi nuk arriti të zotëronte mirë një top të lehtë, i cili i shpëtoi nga duart dhe u drejtua te Schemlezer i cili i dha dhe goditjen fatale, duke dërguar topin në rrjetë.(i.ç/BalkanWeb)