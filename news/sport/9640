Presidenti i Komitetit Olimpik Ndërkombëtar, Thomas Bach, ka thënë se komiteti që ai drejton është shumë i lumtur që Kosova po merr pjesë për herë të parë në Lojërat Olimpike Dimërore (LOD) në Korenë Jugore.Ai i ka uruar sportistit të vetëm kosovar në këto Lojëra, skitarit Albin Tahirit, sukses dhe përvojë të këndshme në PyeongChang, transmeton Express.“Komiteti Olimpik Ndërkombëtar është shumë i lumtur që e ka Kosovën për herë të parë në Lojërat Olimpike Dimërore dhe i uroj sportistit të Kosovës gjithë të mirat në paraqitjet e tij dhe përvojë shumë të mirë”, ka deklaruar Bach pas një takimi me drejtuesit e Komitetit Olimpik të Kosovës. Tahiri, i cili është sportisti i parë ndonjëherë që e përfaqëson Kosovën në Lojërat Olimpike Dimërore, ka zhvilluar tri gara deri më tani dhe do t’i zhvillojë edhe dy të tjera deri në fund të Lojërave. Në tri garat e kaluar, në disiplinën kombinim alpin, Tahiri doli i 37-ti, në lëshim i 50-ti dhe sot në super sllallom të madh i 47-ti./Express/ 