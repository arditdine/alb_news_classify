Paris SG e bleu për 222 mln euro që braziliani të bënte diferencën në ndeshje si ajo e zhvilluar mbrëmë kundër Real Madrid, por Neymar diçka të tillë nuk e bëri duke zhgënjyer të gjithë ata që kishin pritshmëri ndaj tij.Sipas spanjolles “Don Balon” 25-vjeçari në fundin e ndeshjes nuk ka qenë i zhgënjyer me veten e tij, por i ka kërkuar llogari shokëve të skuadrës për paraqitjen e dobët. Neymar nuk ka qenë aspak i kënaqur me impenjimin e tyre dhe si rrjedhojë ka ngritur zërin në dhomat e zhveshjes.Gjithsesi ishte i evidentueshëm fakti që ish-futbollisti i Barcelonës u bë protagonist në vetëm dy raste, kartonin e verdhë ndaj Nacho-s si dhe te goli i Rabiot që kishte disa merita.(e.k/BalkanWeb)