Skënderbeu nuk është dënuar me përjashtim nga Kupat e Europës, ndërsa dokumenti i publikuar sot është kërkesa për gjykim e inspektorëve të disiplinës së UEFA-s.Sqarimi vjen nga klubi korçar, në një reagim pas lajmeve më të fundit të publikuara sot në mediat sportive mbi ekzistencën e vendimit të UEFA-s për dënimin.Në një njoftim publikuar në rrjetet sociale, Skënderbeu thotë “se dokumenti i publikuar nuk është aspak vendimi përfundimtar, por kërkesa për gjykim e inspektorëve të disiplinës së UEFA-s, drejtuar trupës së apelit, të komisionit të disiplinës dhe etikës në UEFA.“Duam të qartësojmë se ky është një apelim i inspektorëve ndaj vendimit të marrë pothuajse dy vite me parë ndaj Skënderbeut në bazë të nenit 34(3) të statutit të UEFA-s dhe jo një çështje e re kundër klubit. Kjo procedurë është konform nenit 29/3 të kodit të disiplinës së UEFA-s, gjithashtu ju bëjmë me dije se kemi të bëjmë me një çështje disiplinore në proces për të cilën nuk është caktuar ende një seancë dëgjimore.”Skënderbeu tha se është njohur me kohë me këtë akuzë të inspektorëve të disiplinës dhe se po ndjek “procedurat e nevojshme juridike për çështjen në fjalë dhe shprehim sigurinë tonë që çështja do të mbyllet me sukses.”/tvklan.al