Cristiano Ronaldo vendos një rekord të ri në Ligën e Kampioneve dhe këtë e bën në ndeshjen e 1/8 të finaleve me Paris Saint Germain.Portugezi arriti në kuotën e 101 golave në 8 sezone e gjysmë me skuadrën madrilene, shifër së cilës, po t?i shtosh edhe 15 golat e shënuar me Manchester United, e çon në 116 kuotën e golave të Ronaldos në kompeticionin më të rëndësishëm evropian për klube.Për më tepër, Ronaldo bëhet i vetmi futbollist për momentin që ka arritur në statistika treshifrore përsa u përket golave të shënuar në Ligën e Kampioneve me të njëjtën skuadër.Por, jo vetëm kaq. Me dygolëshin ndaj parizienëve, Ronaldo e çon në 7 numrin e ndeshjeve radhazi ku ai ka mundur të shënojë gol, për të shkuar në 11 gola në këtë sezon, me një mesatare 1 gol çdo 57 minuta për të thyer rekordin e mëparshëm të Burak Yilmaz me Galatasaray, në sezonin 2012/2013.