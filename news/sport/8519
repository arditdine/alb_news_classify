Në 11 maj Andres Iniesta do të mbushë 34-vjeç dhe për këtë arsye prej kohësh ka filluar të mendojë për të ardhmen larg Barcelonës. Spanjolli që ka bërë historinë me katalanasit i jep pak kuota mbylljes së menjëhershme të karrierës dhe si rrjedhojë po mendon të transferohet diku tjetër.Gjithsesi për këtë do të vendosë në qershor pasi tani për tani është ende pjesë e formacionit të Valverdes edhe pse në ‘Cam Nou’ u transferua Coutinho për 162 mln euro.Po nëse do të vendosë të largohet Iniesta nuk duhet të shqetësohet shumë pasi në adresë të tij ka mbërritur një ofertë marramendëse. Sipas mediave spanjolle mesfushorit është i është ofruar një pagë afërsisht 35 mln euro nëse do të transferohet në Kinë te skuadra e Tianjin Quanjian.Përfaqësuesit e klubit aziatik tashmë kanë qenë në Spanjë, në dy raste, dhe kanë filluar të planifikojnë operacionin, por futbollisti Blaugrana nuk ka marrë vendim. Ai do të presë deri në fund të marsit për të dhënë një përgjigje, por klubi kinez është optimist për momentin.(e.k/BalkanWeb)