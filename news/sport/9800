Rasenball Sport Leipzig rimerr momentalisht vendin e dyte ne Bundesligë. Skuadra nga lindja e Gjermanisë mposhti në “Red Bull Arena” Augsburgun, duke u hakmarrë edhe për atë humbje në takimin e fazës së parë.Trajneri Hassenhutl e nisi me dy lojtarë në repartin e avancuar, Yousouf Puolsen dhe Timo Werner, ndërsa Takimi ndryshoi shumë shpejt rrjedhë dhe në minutën e 17-të demat kaluan në avantazh me autor Dayot Upamecanon. Mbrojtësi francez u tregua i shpejtë për të dërguar në rrjetë një top të kthyer nga portieri Hitz, pas goditjes fillestare të Puolsen. Augsburgu e pati të vështirë të reagonte dhe në pjesën e dytë ishte sërish Leipzigu që rrezikoi në disa raste me Bruman e Werner. Goli i sigurisë për demat erdhi nëpërmjet një goditjeje standarde të Naby Keitasë, në minutën e 70′. 22-vjeçari nga Gunea i dha harkimin e nevojshëm topit, pavarësisht se në këtë rast është evidente përgjegjësia e portierit Hitz. Nënkamponët e Gjermanisë iu afruan edhe golit të tretë kur një goditje  e Puolsen u devijua në këndore nga gardiani zviceran i Augsburgut. Takimi nuk pati më histori me Rasenball Sport Leipzig që siguron maksimumin e pikëve në sfidën hapëse të  javës së 22-të, në kampionatin gjerman, fitore që i rikthen disi moralin ekipit të Hassenhutl, pas disftaës ndaj Freiburgut dhe barazimit me Hamburgun.