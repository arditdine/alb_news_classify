Zinedine Zidane merr përgjegjësitë për eliminimin e turpshëm të Realit të Madridit nga Leganes në Kupën e Mbretit. Trajneri francez e ka të vështirë ta kuptojë sesi mund të eliminohet një ekip i madh si Reali kur e ka fituar ndeshjen e parë 0-1.“Pasi fituam në ndeshjen e parë, luajtëm shumë keq në shtëpi. Mund të themi çfarë të duam, por kjo është një mbrëmje shumë e vështirë. Jam përgjegjës dhe shumë i mërzitur me veten për këtë që ndodhi. Sot jam unë ai që ka dështuar. Nuk mund të eliminoheshim me atë rezultat që kishim marrë në takimin e parë. Jemi shumë të zhgënjyer. Siç e thash, marr përgjegjësitë.”Zizou shmang kritikat ndaj futbollistëve dhe fajëson veten për këtë që ndodhi.“Po, është momenti im më i vështirë. Nuk e kuptoj sesi ndodhi. Nuk jam i mërzitur me futbollistët, por me veten. Edhe pse kanë një pjesë të fajit, sepse ata luajnë në fushë, jam unë përgjegjësi.”Zidane theksoi gjithashtu se ndaj PSG në Champions, luhet edhe fati i tij, pasi një eliminim i mundshëm do të thotë dështim total në këtë sezon.