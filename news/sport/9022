Trajneri i Partizanit, Sulejman Starova, mendon se ekipi i tij sot zhvilloi një super ndeshje, por ishte i pafat, ku u mund 1-0 nga një autogol.Starova theksoi se problemi i vetëm i ekipit ishte mungesa e golit në një ndeshje të cilët mendon se ekipi i tij e kishte dominuar.?Ajo që na penalizoi është ajo që ka të bëjë me lojë e futbollit, më vjen keq që lojtarët e mi sot nuk morën çfarë merituan, e dominuam takimin, po për këtë na vjen keq. Është një ecuri superpozitive e jona sa i përket lojës. Por po vuajmë gabimet e të shkuarës, si dhe nag ana shpirtërore e skuadrës, për mungesë të rezultateve, edhe për faj të faktorit të jashtëm.Janë të gjitha mundësitë, sepse e kemi këtë objektiv dhe do të luftojmë deri në fund për ta realizuar, na vjen keq që nuk marrim pikët për lojën që bëjmë. E quajmë vit të mbrapshtë. Kemi bërë spektakël, kemi dominuar ndaj Korçës që është ndër më të mirat në Shqipëri dhe që thuajse e ka marrë kampionatin. Nuk u shpërblyem, futbolli sa i bukur është, ashtu është edhe i hidhur.Kjo nuk krahasohee me Kukësin se atje, jo më kot klubi i kontestoi gjyqtarët, u ndëshkuam pa të drejtë, si rrjedhojë e një gjykimi të padenjë. Skuadra u mbyt me kartonë, të vërtetuar. Nuk meritonim një gjë të tillë, sot nuk i kishim gjyqtarët kundër, bëmë një ndeshje të mirë, ishim të pafat, bëmë një gabim njerëzor. E pësuam në momentet më të mira. dominuam 30 minutat e para, dominuam ndeshjen por nuk ia dolëm.Klubi është i lodhur nga pagesat, për fajin tonë dhe të futbollistëve. I kërkova unë ta paguajnë, meqë u falen lojtarët. Nuk është në 100% nëse nuk jemi unë dhe Dalipi bashkë”, tha Starova.Kurse trajneri i Skënderbeut Ilir Daja u shpreh:“E kishim menduar se do të ishte e vështirë, pasi nuk kam pasur në dizpozicion gjysmën e ekipit gjatë gjithë javës. Nuk na ka ndodhur më parë që të jemi në një gjëndje të tillë me futbollistët, aspak të favorshme sa i përket çështjes së tyre shëndetësore.Futbolli ndonjëherë kërkon edhe fatin me vete, siç e kishim ne sot. Nuk ishim në ditën tonë, por nuk kemi qenë aq dobët ndaj Partizanit. Kjo ndeshje është kthyer si një derbi mes këtyre dy ekipeve në vitet e fundit dhe e rëndësishme është që morrëm 3 pikët.Kampionati vazhdon dhe ne nuk duhet të ulim ritmin, pavarësisht shkëputjes ndaj kundërshtarëve. Nimaga për vetë mënyrën sesi është stërvitur për këtë ndeshje, ku ka munguar për arsye familjare rreth 4-5 ditë, bëri që të mos ishte në vendin e duhur. Me futjen e Muzakës ekipi gjeti manovrat sulmuese dhe mendoj se në ditën e sotme futbollistët kanë dhënë maksimumin duke ditur edhe problematikat që ne kemi pasur.E mendoja më të vështirë situatën e menaxhimi të situatës rreth dënimit të mundshëm të UEFA-s, por kemi vazhduar të shohim përpara. Futbollistët më me eksperiencë janë duke motivuar edhe lojtarët e tjerë. Ky është sekreti ynë në këtë drejtim. Sa i përket kritikave për Souen, të themi të drejtën një lojtar qendërsulmues që nuk ka mbështetjen e linjës së dytë, atëherë do të shkojë te goli vetëm me veprime individuale”, deklarpo Daja.