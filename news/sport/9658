Skënderbeu është i gatshëm të bashkëpunojë me UEFA-n për të zbardhur sa më parë çështjen e kërcënimit të inspektorëve të saj, që kërkuan thellimin e dënimit për klubin korçar. Presidenti Ardian Takaj e konsideron ngjarjen një veprim të turpshëm.“Për këtë jam shumë i indinjuar. Ky nuk është modeli i Skënderbeut, që merret me kërcënimet dhe me presione. Është një veprim që shkon në dëm të Skënderbeut, sepse e dëmton shumë imazhin e Skënderbeut në këto momente që jemi ne. I kemi çuar edhe letër UEFA-s, jemi të gatshëm të bashkëpunojmë në çdo fushë për ta zbardhur çështjen një orë e më parë.”Kërkesa për përjashtimin me 10 vite nga garat europiane, po ndiqet nga një studio ligjore zvicerane. Takaj thotë se ky është një rast i paprecedentë që i ka rrënjët në Shqipëri.“Nuk e di që të ketë ndodhur që një klub futbolli mund të ketë pasur për të njëjtën çështje, tre dënime. Si kjo e kërcënimit, edhe nxjerrja e lajmeve shumë konfidenciale…ne e dimë që është një dorë shumë e fortë që po punon kundër Skënderbeut. Nuk ka nevojë që ne të dyshojmë, sepse po identifikohen dhe po marrin flamurin për këtë çështje. Koha do t’i nxjerri të gjithë.”Ngjarjet e fundit kanë ndikuar edhe në gjendjen emocionale të lojtarëve dhe stafit.“Edhe të rinjtë edhe të vjetërit, normalisht janë të lidhur aq ngushtë me Skënderbeun sa edhe një lajm i tillë për ata është një bombë shumë e madhe, sepse janë ata djem, ai staf që e kanë çuar një ekip shqiptar në nivele kaq të larta. Në momentet më të bukura të karrierës së tyre, një goditje si puna e kësaj nuk është shumë e lehtë.”Pritet që apeli i komisionit të disiplinës së UEFA-s të marrë një vendim për thellimin ose jo të dënimit të Skënderbeut.Tv Klan