Tubimi masiv në qendër të qyetetit të Korçës tregoi se sa pranë janë mbështetësit e Skënderbeut me këtë klub dhe sa për zemër e kanë fatin e tij.Por mbështetja publike, peticioni i firmosur dhe apeli ndaj UEFA-s mund të mos mjaftojë. Kjo është një hsitori që përsëritet dhe ka ndodhur vetëm 5 vite më parë në Turqi.Në vitin 2013, pas përfshirjes në skandalin e manipulimit të ndeshjeve të klubit të Fenerbahçes, UEFA vendosi të përjashtonte këtë të fundit për dy sezone nga pjesëmarrja në aktivitetet europiane.Ashtu si vepruan tifozët korçarë, mijëra mbështetës të Fenerbahçes dolën në rrugët e Stambollit për të treguar qëndrimin e tyre duke e cilësuar padrejtësi të ndërkombëtarëve që po favorizonin klubet e tjera në vend, ndërsa u organizuan protesta të ngjashme edhe në Gjermani dhe para zyrave të UEFA-s, në Nion të Zvicrës.Protestat nuk ndryshuan asgjë në përceptimin që kishte krijuar ky institucion për çështjen e manipulimit të ndeshjeve dhe përfshirjen e klubit, ndaj dënimi u la në fuqi nga Komisioni i Apelit dhe më pas u ratifikua edhe nga KAS i Lozanës.