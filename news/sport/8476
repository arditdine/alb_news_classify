Trajneri i Vllaznisë, Ernest Gjoka, rrëfeu në “Zona Gol” ngjarjen e rëndë që io ndodhi në Shkodër, teksa u sulmua me thikë pas stërvitjes nga një person, ende i panjohur për të. Gjoka shpjegon se ia ka hedhur pa u lënduar pasi reagoi në kohë dhe në vendngjarje u afruan Gilman Lika dhe një person tjetër.“Sulmi ishte shumë agresiv nga një person që ishte i mbuluar deri të sytë. Sulmi erdhi në befasi, por unë u mbrojta. Aty pastaj agresori nxorri thikën. Ishim unë dhe ai, të tjerët aty u shokuan. Reagova dhe e godita me shkelm, humbi ekulibrin dhe aty u afrua Gilman Lika dhe një person tjetër. Më pas ai u largua nga kishte ardhur, ndoshta ngaqë u tremb. Ndodhi kur futbollistët ishin në dush, ndërsa unë dhe Gilmani kishim mbaruar më parë. Kur njeriu ndihet në rrezik bën gjithçka.”Gjoka nuk dëshiron ta drejtojë kund gishtin, edhe pse e pranon se kjo ngjarje ka lidhje edhe me ngjarjen e disa javëve më parë, kur u mor në mbrojtje nga policia.Nuk flas dot me emra konkretë. Di të them që nuk e njoh personin, dua të di kush është koka. Ngjarja mendoj se ka lidhje me atë që ka ndodhur javë më parë.Por a ndihet i sigurtë Gjoka për ta vijuar qetësisht punën në krye të Vllaznisë?Po të filloj të mendoj kaq thellë, pastaj duhet të mos dalim dhe të mbyllemi në shtëpi. Në punën tonë ne mundohmemi të bëjmë zgjedhjet më të mira. Në këtë moment drejtori i policisë më ka garantuar të vijoj punën. Gjërat kështu nuk funksionojnë. Unë në Shkodër shkoj për punë, jo për luftë. Derisa të gjithë më mbështesin, do të vazhdoj. Raste të tilla vetëm tentojnë ta bëjnë pis Shkodrën. Në këto momente jam i shoqëruar nga agjentë të krimeve. Kjo do të ndodhë derisa të zbardhet ngjarja dhe personi të vihet para përgjegjësisë.