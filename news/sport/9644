Presidenti i FIFA-s, Gianni Infantino, ka shprehur edhe zyrtarisht dëshirën e tij për të revolucionarizuar merkaton e futbollit. Në një intervistë për francezen “L’Equipe” Infantino deklaron se ideja e tij është eliminimi i merkatos dimërore.Numri 1 qeverisë së futbollit deklaron se 1 nga 11 pikat që ai dëshiron t’i aplikojë është një limit për komisionet e agjentëve dhe ndërmjetësuesve, duke prezantuar kështu një tavan pagash për lojtarët, që pritet të llogaritet në bazë të të ardhurave të klubit.Këto lëvizje patjetër që do të sjellin një revolucion në futboll që për Inafantino-n po ndërmerren për të garantuar integritetin e sportit më të dashur në botë si dhe për të rritur transparencën e konkurueshmërinë.(e.k/BalkanWeb)