ITALI- Moti i keq me reshje të dendura ka pushtuar pjesën më të madhe të Evropës. Në Torino, takimi midis Juventusit dhe Atalantës e parashikuar të fillonte në orën 18:00 është shtyrë për shkak të reshjeve të dendura të borës në stadium. Fusha nuk garanton kushtet e duhura për këtë takim dhe arbitri kryesor i ndeshjes i shoqëruar me kapitenët Bufon dhe Toloi, pasi bënë një inspektim të gjendjes së fushës vendosën shtyrjen e saj. Ende nuk është përcaktuar se kur do të luhet ndeshja e parashikuar për sot në orën 18:00.(d.d/BalkanWeb)