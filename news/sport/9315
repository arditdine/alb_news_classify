Drejtoria Vendore e Policisë Tiranë, me qëllim mbarëvajtjen e ndeshjes FK Partizani-FK Kuksi, që luhet sot në orën 18.00 dhe garantimin e rendit dhe qetësisë publike, ka marrë masa tekniko – organizative për zhvillimin e këtij aktiviteti, para, gjatë e deri në përfundim të tij.Masat do të konsistojnë në bllokimin dhe mos lejimin e parkimit të automjeteve në disa segmente rrugore, nga ora 15:30 deri në përfundim të aktivitetit dhe konkretisht: •	Rruga përballë Stadiumit “Selman Stërmasi” •	Rruga “Gjin Bue Shpata”, nga kryqëzimi me rrugën “Emin Duraku” deri tek kryqëzimi me rrugën “Sulejman Delvina”•	Rruga “Emin Duraku”, nga kryqëzimi me Rrugën “Gjin Bue Shpata” deri tek rruga përball Stadiumit “Selman Stërmasi”Me qëllim lëvizjen e lirë të tifozëve, do të ketë kufizim të trafikut nga kryqëzimi i rrugës “Muhamet Gjollesha” me Rrugën “Artan Lenja”, përgjatë Rrugës “Muhamet Gjollesha”, Rruga “Sulejman Delvina” deri tek Stadiumi “Selman Stërmasi”.Do të kontrollohet stadiumi dhe ambientet e tij.Në hyrje të stadiumit do të kontrollohen dhe verifikohen identitetet e shtetasve nëpërmjet kartës së identitetit, si dhe nuk do të lejohet futja e sendeve të forta si:•	Shishet e llojeve të ndryshme•	Monedha apo metale të llojeve të ndryshme•	Lëndë piroteknike apo fishek-zjarre.•	Çelësa të ndryshëm•	Persona nën efektin e alkoolit.Nuk do të lejohen fëmijët nën moshën 16 vjeç pa prezencën e prindit apo të kujdestarit.Drejtoria Vendore e Policisë Tiranë, falënderon për mirëkuptimin dhe bashkëpunimin, mediat, qytetarët dhe sportdashësit. Partizani-Kukësi është një sfidë e vlefshme në garën për një vend që të çon në Kupat Europiane. Ndeshja do të startojë në orën 18:00 dhe do të transmetohet live në Supersport 3. 