Portieri i talentuar i Milan, Gianluiggi Donnarumma, ishte një nga emrat më të përfolur gjatë verës në merkato për shkak se nuk rinovonte me “djallin”. Si rrjedhojë tifozët kuqezi të italianëve nuk humbën kohë për të sulmuar portierin 18-vjeçar, duke e quajtur mbi të gjitha “dollaruma”.Me firmosjen e kontratës u pa një ngrohje e marrëdhënieve mes palëve por në janar krisjet u bënë më të mëdha. Një lajm i publikuar ku thuhej se Donnarumma kërkonte anulimin e kontratës për shkak se e kishte firmosur në kushte trysnie irritoi tej mase tifozët e “djallit”.Priteshin reagime dhe ato nuk vonuan. Në një ndeshje të Kupës tifozët shkuan deri në atë pikë sa portieri 18-vjeçar hyri në dhomat e zhveshjes duke qarë. Por çuditërisht prej asaj dite marrëdhëniet janë përmirësuar dhe në ndeshjen e zhvilluar mbrëmë në “Europa League” ka patur ‘paqe’ totale mes palëve.Pas përfundimit të ndeshjes të zhvilluar në Bullgari lojtarët  shkuan të përshëndetnin tifozët që kishin udhëtuar nga Italia për t’i mbështetur. Një dhuratë të veçantë iu bëri Donnarumma teksa u hodhi bluzën e tij, gjest ky shumë i mirëpritur nga tifozët. (e.k/BalkanWeb)