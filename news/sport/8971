Portieri i Chelsea, Thibaut Courtois, ka thënë se është i lumtur në Chelsea, por pret që Real Madridi do ta kontaktojë agjentin e tij.Në deklaratat e tij të fundit, ai nuk ka qenë i qartë për të ardhmen e tij në klubin anglez, transmeton Express.Ai shumë herë ka thënë se zemra e tij është në Madrid, duke ngjallur dilema për një kalim të mundshëm të tij në Real Madrid. Por, sipas tij arsyeja e vetme që e lidh atë me Spanjën janë fëmijët e tij. "Nuk jam i qartë për të ardhmen time, kur kam thënë se zemra ime është në Madrid, është keqkuptuar, edhe pse kam dy fëmijë në Spanjë, në Madrid, dhe kjo nuk është e lehtë," ka thënë ai për COPE. "Jam i lumtur në Chelsea", ka shtuar Courtois.