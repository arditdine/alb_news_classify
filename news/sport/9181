Sulmi me thikë ndaj trajnerit të Vllaznisë në fushën stërvitore të “Reshit Rusit” ka tronditur jo pak opinionin, sidomos në Shkodër. Pas ngjarjes janë prononcuar administratori i klubit si dhe futbollisti Erion Vucaj i cili shprehet se falë ndërhyrjes së Gilman Likës dhe disa personave të tjerë tekniku Gjoka shpëtoi pa pasoja.Astrit Gjyrezi administrator i Vllaznisë: “Ngjarjen shumë e rendë që nuk është në shërbim të futbollit. Trajneri Gjoka është sulmuar. Ne dhe çdo shkodran besoj e dënon këtë ngjarje të rendë. Nuk i di më shumë detajet sepse ende skam folur aq shumë me trajnerin. Nuk e dimë se nga ka ardhur por besoj që tekniku Gjoka nëse e di do t’a thotë. Jemi para një ndeshje të vështirë dhe shpresoj qe kjo të na japë më shumë forcë për rezultatin. Ndjehemi të gjithë shume keq.Erjon Vucaj futbollist i Vllaznisë: Jemi të tronditur nga çfarë ka ndodhur. Është një ngjarje shumë e rendë. Na ka turpëruar ne dhe të gjithë Shkodrën. Si mund të luajmë futboll kështu. Deri kur duhet te vazhdojë në këtë mënyrë. Nuk e dimë se kush e ka bërë por kushdo që të jete është një turp. E kemi përjetuar keq. Ishte Gilman Lika afër dhe disa njerëz që qëlluan që e shpëtuan. Nuk e dimë ku ta kemi me parë mendjen.(e.k/BalkanWeb)