Martin Fourcade ka fituar garën 15 kilometra me start në masë në biathlon për disa milimetra, mirëpo librat e historisë do të tregojnë se medalja e artë e fituar të dielën e ka bërë atë olimpistin dimëror më të madh francez, pavarësisht se sa e vështirë ishte fitorja.Fitorja që u vendos pas foto-finishit kundër gjermanit Simon Schempp, e bëri atë sportistin e vetëm francez me katër medalje të arta olimpike, që nxiti edhe mesazhe urimi nga presidenti i Francës, Emmanuel Macron.Po të mos kishte qenë një angazhim i fundit në një duel sprinti me gjermanin Schempp, atëherë Fourcade do të kishte përfunduar në anën humbëse, siç kishte përfunduar në situata të ngjashme në të kaluarën, shkruan Reuters.“Unë mbylla sytë për sprint dhe i thash vetes, ‘Mos u pendo për asgjë’”, rrëfen francezi.