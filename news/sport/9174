Trajneri i Kukësit, Peter Pakult, ka dalë sot në një konferencë për shtyp, ku ka folur për ndeshjen me Laçin, për atë çfarë nuk shkon si duhet dhe pse vuan skuadra e tij për të fituar në stadiumin ?Zeqir Ymeri?.Mes të tjerash trajneri austriak theksoi se nuk ka asnjë presion të tifozëve, por thejsht duhet përqendrim. Sipas tij, është shumë e rëndësishme që Kukësi të shënojë sa më shpejt.?Mendoj se nuk kemi pasur një ecuri të mirë në ndeshjet në shtëpi. Çdo ekip që vjen në Kukës mbrohet së pari në fushën tonë dhe na krijon pak problem. Ne duhet të jemi më të përqendruar dhe të bëjmë sa më shumë presion, sepse na duhen tri pikët.Nëse arrijmë si me Tiranën të shënojmë më shpejt, e kemi më të lehtë pastaj të gjejmë hapësira në zonën kundërshtare. Rezultati 0-0 u jep mundësi kundërshtarëve të bëjnë lojën që duan ata.Golat e pësuar janë gabime, që ne duhet t?i korrigjojmë. Me Partizanin pësuam një gol, ku një lojtar yni doli huq me topin, kurse me Flamurtarin ishte ndryshe. Këta gola të pësuar na kushtojnë shumë dhe duhet të përmirësohemi. Nuk duhet të ndodhim më të tilla gabime.Vështirësitë në fushën tonë nuk vjen nga tifozët. Ne fituam me Tiranën dhe kështu ndodh në çdo vend. Po nuk fitove, tifozët mërziten.Shkodra në stol ndaj Partizanit? Ishte vetëm një zgjedhje  taktike. Menduam që të kishim një lojtar në stol, i cili mund të na e ndryshonte ndeshjen dhe ashtu ndodhi.Ndeshja me Laçin është shumë e rëndësishme. Si në çdo ndeshje, do të luajmë vetëm për tri pikët dhe shpresoj të shënojmë sa më shpejt.Bakaj? Është shumë e thjeshtë. Ai është dënuar dhe duhet të vendosim një lojtar tjetër në vend të tij. Është lojtar i rëndësishëm, por ato gjeste nuk duhen bërë?, ? ka thënë mes të tjerash trajneri Pakult.