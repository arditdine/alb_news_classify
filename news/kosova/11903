Shumë shpejt do t’u njihet kontributi punëtorëve të arsimit, për punën e bërë gjatë viteve të 90-ta dhe do të zgjidhet statusi i tyre. Kështu tha sot kryeministri Ramush Haradinaj gjatë fjalës së tij në Kongresin e 7-të zgjedhor të Sindikatës së Bashkuar të Arsimit Shkencës dhe Kulturës (SBAShK).Ai kërkoi nga sindikalistët që të aftësojnë fëmijët në mënyrën më të mirë të mundshme dhe se gjendja e një populli varet shumë nga niveli i shkollimit.“Për ta kuptuar një popull se sa mirë i ka punët shko vizitoja shkollën. Sot ekonomia ka marrë një drejtim dhe kërkon fuqi punëtore, kërkon njerëz të kualifikuar dhe njëkohësisht vendet janë të detyruara që t’i përshtaten kërkesave të ekonomisë. Do të jetë vështirë për ne. Ju lus që ta ndjejmë këtë peshë është detyrë e jona që t’i aftësojmë fëmijët tonë”, tha Haradinaj, raporton Ekonomia Online.“Ne kemi misione, i kemi 10 vite shtet. Janë misione që jemi sfiduar qoftë nga mungesa e përvojës por jemi të vendosur që me ec përpara ashtu siç kemi qenë në vitet e 90-ta dhe statusin e punëtorëve të viteve të 90-ta do ta zbatojmë do të vije dita që shumë shpejt do ta kemi”, tha ai.Ndërsa kryetari i Sindikatës së Bashkuar të Arsimit, Shkencës dhe Kulturës, Rrahman Jasharaj falenderoi të pranishmit për punën e bërë dhe i luti ata që të punojnë më shumë e të flasin më pak.Ai ka thënë se janë të përkushtuar që arsimin ta zhvillojnë në dy fronte dhe se këtë gjë ata ia kanë borxh atdheut.“SBASHK-u qysh nga fillimi i saj, para 26 viteve, është angazhuar me tërë mundësitë në dy fronte. Në njërën anë realizimin dhe mbrojtjen e kërkesave të punëtorëve  të arsimit të Kosovës, e në anën tjetër duke dhënë kontribut të lartë në ngritjen e vazhdueshme të cilësisë”, ka thënë Jasharaj.Avni Ajdini, kryetar i BSKPK-së lavdëroi punën e sindikalistëve para dhe gjatë luftës.Ai tha se puna e të gjithëve duhet të vlerësohet.