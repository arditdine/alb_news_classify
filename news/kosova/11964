Gjatë javës së ardhshme mbi vendin tonë do të mbajë mot pranveror, me intervale kohore me diell por edhe me reshje shiu.Sipas Institutit Hidrometeorologjik të Kosovës, do të mbajë mot kryesisht i ndryshueshëm, me diell, vranësira dhe reshje shiu.Reshjet do të jenë prezent kryesisht pasditeve dhe vende-vende do të ketë kushte edhe për vetëtimë dhe bubullimë.Të hënën do të mbajë mot me diell, por dikur vonë pasdite priten vranësira të dendura të cilat do të shoqërohen me reshje shiu. Reshje shiu parashihet të ketë me intervale për çdo ditë përjashtuar ditën e enjte ku pritet që masat e ajrit të jenë stabile.Temperaturat minimale parashihen të lëvizin ndërmjet 3-5 gradë Celsius, ndërsa maksimalet e ditës parashihet të lëvizin ndërmjet 13-17 gradë Celsius. Shtypja atmosferike do të ketë luhatje të vogla nën vlerat e normales. Do të fryjë erë kryesisht nga jugperëndimi me shpejtësi maksimale deri 13m/s. /Telegrafi/