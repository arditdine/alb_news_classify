Zyrtari i VV-së Boiken Abazi, pretendon se krahu i aktivistëve anti-Kurti, që e kanë braktisur Lëvizjen Vetëvendosje, kanë marrë arkivat elektronike nga kompjuterët në zyrat e partisë.Këtë Abazi e thotë në një nga debatet me komente në rrjetin social Facebook. Ai për më tepër thotë se përveç se kanë marrë disa nga arkivat, disa të tjera i kanë fshirë.“Rexhep, disa aktivistë të Sekretariatit të Përgjithshëm morën nga Lëvizja ç’kishin për të marrë, në disa raste kur ikën morën edhe arkivat elektronike të Lëvizjes nga kompjuterët, dhe i fshinë më tej arkivat nga kompjuterët e Lëvizjes – ky është fakt i verifikueshëm kurdo që të kesh dëshirë sepse veprime të tilla mbeten në memorien e “hard diskut”.Të njëjtit, më herët, kanë dhënë ç’kishin për të dhënë, por pa harruar që kanë marrë shumë më shumë se ç’kanë dhënë, dhe kanë marrë edhe gjëra që nuk u takojnë, si p.sh. arkivat elektronike të Lëvizjes”, ka shkruar Abazi.Më tej në këtë koment ku diskutohet për Sekretariatin të cilin e ka drejtuar Dardan Molliqaj, Abazi ngrit akuza edhe për pagat që ata kanë marrë. (b.an)