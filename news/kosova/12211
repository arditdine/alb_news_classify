Njohja zyrtare e Republikës së Kosovës si shtet i pavarur e sovran nga shteti i Barbadosit dhe shprehja e vullnetit për vendosjen e shpejtë të marrëdhënieve diplomatike në mes dy vendeve respektive është një lajm i duhur në kohën e duhur dhe duhet t’i inkurajojë edhe shtetet tjera jo-njohëse, që ta ndërmarrin një hap të tillë në shënimin e dhjetë vjetorit të pavarësisë së Kosovës.Ky akt i rëndësishëm nga përfaqësuesit e shtetit të Barbadosit fuqizon edhe më tej legjitimitetin ndërkombëtarë të Kosovës dhe dërgon një mesazh të qartë se procesi i njohjeve është i pakthyeshëm dhe i pandalshëm.Kështu ka thënë ministri i Jashtëm i Kosovës, Behgjet Pacolli, pas pranimit zyrtar të njohjes nga Barbadosi, nëpërmjet të cilës konfirmohet ky vendim.“Unë nuk do të ndalem. Unë sapo kam filluar. Ky vit do të jetë i mbarë për Kosovën”, është shprehur më tej kreu i diplomacisë kosovare.Barbadosi është një shtet ishull në rajonin e Karaibeve në Amerikën Veriore me një popullsi që llogaritet të jetë rreth 300 mijë banorë./KP/