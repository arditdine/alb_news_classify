Drejtori ekzekutiv i Institutit Demokratik të Kosovës (KDI), Ismet Kryeziu, ka thënë se Lista Serbe po tenton që përmes presioneve politike ndaj partnerëve të koalicionit t’i përmbushë synimet e veta.Sipas tij, ky subjekt politik është shumë më i fuqishëm për shkak se fuqia politike i buron nga Kushtetuta e Kosovës e jo nga pesha e përfaqësimit.Në këtë intervistë dhënë për gazetën “Epoka e re”, Kryeziu ka shprehur skepticizëm se ndonjëra prej partive në opozitë do të mund të bëhej pjesë e koalicionit aktual qeverisës.Ai ka thënë se secila parti do ta konsiderojë rrësk të madh dhe sanksionim nga votuesi nëse do të zgjidhte tani t’i bashkohej Qeverisë Haradinaj.Sa i përket Asociacionit të Komunave me Shumicë Serbe, Kryeziu ka thënë se askush nuk ka arsye dhe legjitimitet ta shndërrojë këtë çështje në një betejë politike.