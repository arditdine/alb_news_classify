Kryetari i Kuvendit të Kosovës, Kadri Veseli, ka bërë të ditur se është arritur marrëveshja me LDK-në për ratifikimin e Marrëveshjes për shënjimin e kufirit të Kosovës me Malin e Zi.Veseli, përmes një postimi në Facebook  ka thënë se për këtë marrëveshje falënderon Kryeministrin Haradinaj, Lidhjen Demokratike të Kosovës, Nismën Socialdemokrate dhe zëvendëskryeministrin Pacolli.Postimi i Veselit:“Të nderuar qytetarë,Sapo kemi arritur konsensusin për të ratifikuar Marrëveshjen për Shënimin e Kufirit me Malin e Zi. Dëshiroj të falënderoj Kryeministrin Haradinaj, Lidhjen Demokratike të Kosovës, Nismën Socialdemokrate dhe zëvendëskryeministrin Pacolli për gatishmërinë për konsensus dhe për dialogun shumë konstruktiv. Ky bashkëpunim duhet të na përcjellë edhe në procese të tjera të rëndësishme për vendin”, ka shkruar Veseli.Para se kryeparlamentari të kumtojë lajmin për arritjhen e marrëveshjes kryeministri Haradinaj ka takuar mëngjesin e sotëm me zëvendëskryeministrin e parë, Behgjet Pacollin, i cili duket të ketë ndërmjetësuar në këtë proces.“Është kënaqësi të kesh bashkëpunëtor energjik, me të cilin ndajmë vizionin e përbashkët që mos të ndalemi përballë sfidave dhe të punojmë për mirëqenien e qytetarit”, ka shkruar Haradinaj në facebookKuvendi i Kosovës të premtën mbajti seancën plenare ku në rend dite është Projektligji për ratifikimin e marrëveshjes për shënimin e kufirit mes Kosovës dhe Malit të Zi, por e njëjta u ndërpre në mungesë të konsensusit në mes partive politike të pozitës dhe opozitës për miratimin e këtij projektligji.Pas një debati të ashpër ndërmjet kryeministrit Ramush Haradinaj dhe shefit të Grupit parlamentar të LDK-së, Avdullah Hoti dhe në mungesë të kompromisit, kryetari i Kuvendit vendosj ta shtyjë seancën për demarkacionin për të mërkurën në ora 10:00. /Telegrafi/