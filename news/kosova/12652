Presidenti i Kosovës, Hashim Thaçi, gjatë parakalimit të Forcave të Sigurisë së Kosovës për nder të 10-vjetorit të Pavarësisë së vendit ka premtuar se shtetin e Kosovës do ta bëjë sa më shpejt me ushtri.Në të njëjtën vijë me presidentin është edhe Qeveria e Kosovës, e cila ka deklaruar se formimi i ushtrisë është ndër prioritetet kryesore të Qeverisë së Kosovës dhe se është e përkushtuar që kjo të ndodhë sa më shpejt.Ndërsa kreu i Komisionit Parlamentar për Punë të Brendshme, Haxhi Shala, ka bërë të ditur se në muajin maj të këtij viti nisin ndryshimet kushtetuese për formimin e ushtrisë së Kosovës, shkruan Gazeta Zëri.Ai shpreson se ndryshimet e tilla do të përkrahen edhe nga Lista Serbe.Edhe zyrtarë ndërkombëtar janë të vendosur që shndërrimi i FSK-së në FAK duhet të bëhet vetëm përmes ndryshimeve kushtetuese dhe pa pasur ndryshime të tilla nuk mund të ketë formim të ushtrisë.Në Ministrinë e Forcës së Sigurisë së Kosovës kanë deklaruar se FSK-ja është e gatshme për transformim, porse po presin vetëm një vendim politik për një gjë të tillë.