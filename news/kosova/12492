Kuvendi i Kosovës sot mban seancë të jashtëzakonshme, ndërsa në rend dite është shqyrtimi i Projektligjit nr.06/L-060 për ratifikimin e Marrëveshjes për Kufirin Shtetëror në mes të Republikës së Kosovës dhe Malit të Zi.Seanca e sotme është tentativa e tretë për ta ratifikuar Marrëveshjen e Demarkacionit me Malin e Zi.Kryetari i Kuvendit të Kosovës, Kadri Veseli një ditë më parë u shpreh i bindur se demarkacioni do të kalojë në Kuvend, megjithëse koalicioni qeverisës ende nuk i ka siguruar votat e mjaftueshme.Për miratimin e demarkacionit nevojiten 2/3 e votave, ose 80 vota nga 120 deputetë sa ka Kuvendi i Kosovës.Edhe ambasadori Greg Delawie si dhe shefja e Zyrës së BE-së në Kosovë, Natalyia Apostolova kanë bërë thirrje për miratimin e demarkacionit.Në ditën kur në seancë do të jetë në rend dite demarkacioni me Malin e ZI në Kosovë do të qëndrojnë për vizitë zyrtarët më të lartë të Bashkimit Evropian, presidenti i Komisionit Evropian, Jean-Claude Juncker, bashkë me Përfaqësuesen e Lartë, Federica Mogherini dhe komisionarin për Zgjerim Johannes Hahn. /Telegrafi/Foto: ArkivLajme Live9 sekonda më parëHaradinaj: Po harmonizohet teksti i Projektligjit të demarkacionitKryeministri i Kosovës, Ramush Haradinaj nuk e di ende a janë numrat e mjaftueshëm për ta votuar demarkacionin por sipas tij kjo do të dihet në seanc,ë e cila pritet që të fillojë pasi Komisioni për Punë të Jashtme ta miratojë projektligjin e ndryshuar.Haradinaj tha se janë duke punuar që të jenë unik.“Jemi në harmonizim të tekstit të projektligjit, ku në raportin e Komisionit Bulliqi të përfshihet edhe fjala ‘orientim’…Gjatë ditës do të ketë debat dhe diskutime dhe më vonë edhe votim”, ka thënë Haradinaj për media.Haradinaj tregoi po ashtu se disa deputetë të koalicionit qeveritar janë në Podgoricë dhe shpreson se ata do të kthehen para votimit.Ndërsa sa i përket deputetëve të Listës Serbe Haradinaj tha se nuk ka qëndrim definitiv se si do të votojnë.1 minut më parëPacolli: Koalicioni i ka votat për demarkacioninZëvendëskryeministri Behgjet Pacolli, ka thënë se koalicioni qeverisës i ka votat për ratifikimin e demarkacionit.Ai ka thënë se seanca do të vazhdojë pas pauzës, dhe se me deputetët e VV-së nuk kanë biseduar se a do ta votojnë a jo.“Do të vazhdojë seanca, do të ketë debat, nuk e di a do të mund të vazhdojë seanca në kohën kur është vizita e tre zyrtarëve të BE-së. Me VV-në nuk kemi biseduar a do ta votojnë a jo, por për kauzën tonë që është e rëndësishme që qytetarët të lëvizin pa viza”, ka thënë Pacolli. /Telegrafi/20 minuta më parëKuvendi në pauzëKryetari i Kuvendit të Kosovës, Kadri Veseli ka dhënë pauzë në mënyrë që Komisioni për punë të jashtme marrëveshjen e arritur ndërmjet koalicionit qeverisës dhe LDK-së ta inkorporojë në Projektligjin për ratifikimin e Marrëveshjes për Kufirin Shtetëror në mes të Republikës së Kosovës dhe Malit të Zi.22 minuta më parëKoalicioni qeverisës dhe LDK-ja përkrahin shmangien e rregulloresKatër grupet parlamentare LDK, PDK, AAK dhe Nisma janë pajtuar për shmangien e rregullores, për shqyrtimin e marrëveshjes së demarkacionit me Malin e Zi.Kështu kanë deklaruar shefat e grupeve parlamentare të këtyre partive. Shmangien nga rregullorja e ka përkrahur edhe Vakati. /Telegrafi/28 minuta më parëKonjufca: Marrëveshja duhet të tërhiqet nga KuvendiGlauk Konjufca, shef i Grupit parlamentar i Vetëvendosjes tha se Komisioni i ri ka verifikuar se Komisioni Meha ka bërë shkelje serioze.Ai tha se pas kësaj kryeministri Haradinaj do të duhej ta tërhiqte këtë marrëveshje nga Kuvendi.29 minuta më parëFillon seanca për demarkacioninKa filluar të mbahet seanca e Kuvendit të Kosovës, ku në rend dite është marrëveshja e demarkacionit.47 minuta më parëHaradinaj konsultohet me deputetët e VV-së për demarkacioninDeputetët e Kuvendit të Kosovës tashmë kanë arritur në sallën ku pritet për pak të fillojë seanca për ratifikimin e demarkacionit.Koalicioni qeverisës ende nuk dihet nëse i ka siguruar votat e duhura për ta kaluar këtë marrëveshje.Kryeministri Ramush Haradinaj është parë për pak momente duke biseduar me deputetët e Lëvizjes Vetëvendosje, e kjo sigurisht që për t’i bindur të ndryshojnë qëndrimin rreth demarkacionit. /Telegrafi/1 orë më parëDeputetët fillojnë të arrijnë në KuvendTashmë kur ka kaluar ora 10:00 e paraparë që të fillojë seanca ku në rend dite është ratifikimi i marrëveshjes së demarkacionit me Malin e Zi, deputetët kanë filluar të arrijnë në Kuvend.Ata janë parë duke hyrë në sallën ku do të mbahet seanca plenare, raporton Telegrafi.Nga deputetët që janë parë të hyjnë në sallë janë ata të LDK-së, Driton Selmanaj, Lutfi Zharku, Kujtim Shala, Doruntinë Maloku, Vjosa Osmani, Anton Çuni, deputeti i Alternativës Ilir Deda, dhe deputetë të Vetëvendosjes, Dardan Molliqaj, Arbërie Nagavci, Besa Baftiu dhe deputeti i liruar ditë më parë nga paraburgimi, Frashër Krasniqi.