Me rastin e shënimit të 10-vjetorit të Pavarësisë së Kosovës, nën patronazhin e Presidentit të Kosovës, Instituti ATOMI të premten ka organizuar aktivitete edukative, përkatësisht kuizin e diturisë dhe garën e debatit të formatit Karl Poper, në të cilat morën pjesë nxënës të niveleve të ndryshme të shkollimit.Në kuadër të kuizit të diturisë garuan gjashtë shkolla të Prishtinës dhe garën e fitoi SHFMU “Hasan Prishtina”, ndërsa në kuadër të debatit me temën “Testi i Maturës duhet të largohet” garuan dy ekipe të atomistëve dhe fitues u shpall ekipi afirmativ. /Telegrafi/