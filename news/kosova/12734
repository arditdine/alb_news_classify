Drejtori i Zyrës për Kosovë në Qeverinë e Serbisë, Marko Gjuriq është arrestuar dje në veri të Mitrovicës nga forcat speciale të Policisë së Kosovës.Një veprim i tillë i forcave të policisë kishte ardhur pasi që Gjuriq ishte futur në territorin e Kosovës, pa marrë leje paraprakisht.Gjuriq u arrestua dje në një takim në veri të Mitrovicë më pas me prangat ai u transferua në Prishtinë, ku u mor në pyetje dhe pastaj u dëbua në Serbinë qendrore.Lexo po ashtu:Gjuriq, pas arrestimit në Kosovë: Derisa më godisnin, policët bënin edhe selfie (Video)Dhe menjëherë pas arrestimit të tij kanë ardhur edhe reagimet nga Serbia.Menjëherë pas kësaj, përkatësisht sot, presidenti serb, Aleksandar Vuçiq, i shoqëruar nga Marko Gjuriq, kanë pritur në një takim përfaqësuesit e Listës Serbe.Pas takimit, siç raportojnë mediat serbe, përcjell Telegrafi, Lista Serbe ka dalë me dy qëndrime.I pari është se ata nuk do të jenë më pjesë e Qeverisë së Kosovës, ndërsa i dyti se ata më 20 prill do të formojnë Asociacionin e Komunave Serbe.Më poshtë ua sjellim një video me disa nga pamjet kryesore me të cilat është karakterizuar operacioni i forcave speciale të Policisë së Kosovës. /Telegrafi/﻿