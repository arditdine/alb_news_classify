Gazeta Express ka mësuar se Prokurori në largim, David Schwendiman, përpara se të lironte zyrën e tij të Kryeprokurorit – 31 mars – i është kërkuar që të nënshkruajë një aktakuzë, që perfshin arrestimet e para. Pasi të përmbyllet demarkacioni me Malin e Zi, pasi Kosova ta marrë dritën e gjelbër për liberalizim të vizave, në epiqendër të zhvillimeve do të rikthehet me gjithë fuqinë e tij, Tribunali Special.Gazeta Express ka mësuar se  deri në fund të muajit mars do mund të ngrihen aktakuzat e para për krime të luftës. Një burim i sigurt i ka treguar Gazetës Express se arrestimet e para janë shumë afër.“Kryeprokurorit në largim, David Schwendiman, i është kërkuar që deri më 31 mars, kur është dita e tij e fundit e punës në Tribunal, ai të nënshkruajë një aktakuzë”, ka thënë një burim i lartë i Gazetës Express, i cili ka qasje në këtë proces.“Pritet që të arrestuarit e parë të jenë profil i ulët, nuk bëhet fjalë për personalitete të rëndësishme. Ky është një proces i gjatë. Partnerët e Kosovës, shtetet më të fuqishme, ato që edhe kanë kërkuar që të themelohet ky Tribunal, po kërkojnë me ngulm që tash procesi të fillojë”.Gazeta Express ka mësuar se njëra prej arsyeve përse Schëendiman është larguar nga detyra ka qenë insistimi i tij që të mos ketë arrestime, të mos ketë aktakuza, deri në fund të këtij viti. Kjo qasje e tij ka shkaktuar nervozë në BE dhe SHBA, të cilat vende kanë pritur që ky proces të fillonte shumë më herët.Tensionet në Perëndim janë ngritur posaçërisht muajt e fundit kur krerët e institucioneve të Kosovës e nisën një ofensivë për ta zhbërë Tribunalin Special.