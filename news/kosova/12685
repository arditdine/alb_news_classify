Grupi Parlamentar i AAK-së e ka akuzuar Komisionin për Punë të Jashtme të Kuvendit të Kosovës se ka ndryshuar tekstin e marrëveshjes për demarkacionin të arritur gjatë fundjavës në mes kryeministrit Haradinaj, kryeparlamentarit Veseli, shefit të GP të LDK-së, kreut të Nismës, Fatmir Limaj dhe kreut të AKR-së, Behgjet Pacolli.Në reagimin e GP të AAK-së thuhet se “Kryeministri Haradinaj, Kryetari i Kuvendit, Veseli, Shefi i GP Abdullah Hoti, Kryetari Nisma-s Limaj dhe ai i AKR-së Pacolli, kanë arritur marrëveshjen e mësipërme për Demarkacionin!”“Ndërkohë teksti i kësaj marrëveshjeje është ndryshuar në Komisionin për Punë të Jashtme të Kuvendit, që kryesohet nga LDK-ja, duke e rrezikuar kështu gjithë atë që është arritur me shumë mund për të ardhur deri në këtë pikë”, thuhet në reagim, përcjell Telegrafi.Lexo po ashtu:Komisioni për Punë të Jashtme procedon në Kuvend Projektligjin për demarkacionin“Në  tekstin që ka dalë nga ky Komision, jo vetëm që është ndërruar renditja e pikave të dakorduara, por Dokumentacioni zyrtar i Komisionit Shtetëror, është renditur si pikë e fundit dhe jashtë Pjesës përbërëse të këtij ligji!”GP i AAK thotë se “është e papranueshme nëse dikush në këtë fazë, me ose pa vetëdije, e rrezikon votimin e një marrëveshjeje të dakorduar”.“Prandaj ky është alarm për të gjithë protagonistët e kësaj marrëveshjeje, që të mos bëjnë kalkulime politike, por t’i përmbahen pikë për pikë asaj! Në të kundërtën rrezikohet që gjithçka të kthehet në pikën ZERO!”, thuhet në reagimin e deputetëve të  AAK-së. /Telegrafi/AAK ia ka bashkangjitur reagimit origjinalin e tekstit të marrëveshjes së liderëve politikë