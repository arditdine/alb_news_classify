Ish-ministrja e Integrimit Evropian, Mimoza Ahmetaj në emisionin “Përballje” ka komentuar edhe vizitën e zyrtarëve të lartë të Bashkimit Evropian, të cilët pritet që të mërkurën të arrijnë në Kosovë.Ahmetaj ka thënë se vizita e shefit të Komisionit Evropian, Jean-Claude Juncker, komisionarit Johannes Hahn dhe përfaqësueses së lartë të BE-së, Federica Mogherini, është mesazh i qartë se Ballkani Perëndimor po kthehet në qendër të vëmendjes së BE-së.“Kjo vizitë po bëhet pas publikimit të Strategjisë së BE-së, para Samitit që do të mbahet në maj në Sofje dhe para publikimit të raportit për vendet e Ballkanit Perëndimor”, ka thënë Ahmetaj.Ajo ka shtuar se kjo vizitë do të jetë konfirmim se Kosova e ka vendin në Bashkimin Evropian. /Telegrafi/