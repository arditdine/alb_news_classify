Çështja e demarkacionit me Malin e Zi shkaktoi një ‘përplasje’ në distancë mes Kryeministrit Edi Rama dhe kreut të qeverisë së Kosovës, Ramush Haradinaj.Por duket se, pavarësisht këndvështrimeve të ndryshme për çështje të caktuara, e vetmja përplasje mes dy kryeministrave është ajo e gotave.Këtë e ka treguar vetë Kryeministri Rama, me anë të një fotografi të postuar në rrjetet sociale ku sëbashku me Haradinajn shfaqen të qeshur e me gota në duar.“Përplasje gotash në shtëpinë e Haradinajve. Gëzuar Festën e Pavarësisë”, shkruajti Rama, teksa postoi këtë foto.I ftuar këtë të premte në emisionin “Zona e Pavarësisë” në Klan Kosova, Rama e cilësoi çështjen e demarkacionit me Malin e Zi, problematikë të shpikur nga politika kosovare. Kjo shkaktoi edhe reagimin e Haradinajt, i cili në një postim në rrjetet sociale shkruajti: “Edi Rama nuk ka çfarë të flasë për shpikjet politike në Kosovë! Le të merret me shpikjet e veta brenda Shqipërisë se i dalin boll”./tvklan.al