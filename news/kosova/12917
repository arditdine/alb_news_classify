Ministri i Shëndetësisë, njëherit nënkryetar i PDK-së, Uran Ismaili ka reaguar në drejtim të Lëvizjes Vetëvendosje, e cila arrestimin e Marko Gjuriqit e ka lidhur me arsye politike si dhe me darkën e Thaçit me Vuçiqin në Bruksel.“Lëvizjes Vetëvendosje i paska dhimbtë intervenimi i shtetit të Kosovës për t’i dhënë përgjigje hyrjes pa leje në Kosovë të Marko Gjuriq. Sërish Vetëvendosje – me apo pa vetëdije – mbrojti interesat e Serbisë, duke e nënçmuar aksionin e Policisë së Kosovës, të cilin e konsideron si të shtyrë politikisht. Sërish Vetëvendosje doli kundër shtetit të Kosovës. Turpi i saj nuk po ka fund”, ka shkruar Ismaili. /Telegrafi/