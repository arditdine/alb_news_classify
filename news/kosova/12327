Liberalizimi i vizave për Kosovën dhe avancimi drejt procesit të integrimit kalon përmes përmbushjes së detyrimeve që ka vendosur BE, më i rëndësishmi prej tyre, votimi i Demarkacionit me Malin e Zi. Ishte ky mesazhi i qartë që dha në Prishtinë Presidenti i Komisionit Europian, Jean-Claude Juncker, pas takimit me krerët politikë të Kosovës.“Është thelbësore që Kuvendi i Kosovës të votojë Demarkacionin me Malin e Zi. Ky është një hap kyç, i pashmangshëm dhe i shumë rëndësishëm për liberalizimin e vizave. Ndjehem i keqardhur që qytetarët e Kosovës janë të vetmit në rajon që nuk mund të udhëtojnë lirshëm në Europë.”Sa i përket marrëdhënies me Serbinë, Juncker nënvizoi se pret që ajo të normalizohet përmes dialogut. Presidenti Hashim Thaçi tha se prania e përfaqësuesve të lartë europianë në Kosovë është dëshmi e qartë e përkushtimit të BE-së për Kosovën dhe Ballkani Perëndimor.Por pikërisht në ditën e vizitës së Juncker, Kuvendi i Kosovës shtyu sërish seancën për votimin e Demarkacionit. Këtë herë pengesë ishte mosplotësimi për 2 vota i numrit prej 80 deputetëve për miratimin e marrëveshjes. Seanca e parashikuar për këtë të mërkurë u shty për javën e ardhshme.Turi 5 ditor ballkanik i Presidentit Juncker nisi të dielën nga Tirana për të vijuar në Shkup, Beograd dhe Prishtinë.Tv Klan