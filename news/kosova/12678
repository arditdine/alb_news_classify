Deputeti nga radhët e LDK-së, Naser Rugova, ende nuk është i sigurt se a po humb Kosova tokë me Marrëveshjen e re të demarkacionit me Malin e Zi.Ai tregoi për kohën në vitet 2002-2003 kur ministria e Transportit dhe Telekomunikacionit me ministër asokohe Zef Morinën kishte shtruar disa rrugë mbi pikën ku tani do të përcaktohet vija kufitare, shkruan rtv21.tv.Këto rrugë siç deklaron Rugova janë shtruar me buxhet të Kosovës, me procedura të prokurimit, dhe mirëmbajtja verore dhe dimërore është bërë nga një kompani nga Istogu.“Dua të besoj fuqishëm që Kosova nuk humb territor”, përfundon Rugova.