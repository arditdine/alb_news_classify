Gjithsej 5 Monumente kulture të besimit islam do t’i nënshtrohen shumë shpejt ndërhyrjeve restauruese. Marrëveshja e bashkëpunimi u nënshkrua ditën e djeshme ndërmjet Ministrisë së Kulturës dhe Komunitetit Mysliman të Shqipërisë, nga Ministrja e Kulturës, znj. Mirela Kumbaro dhe z. Skënder Bruçaj, duke i hapur rrugën këtij procesi.“Një pjesë e tyre nuk kanë pasur restaurime ose restaurime të mirëfillta dhe janë në nevojë për një ndërhyrje të tillë. Tashmë ka mbaruar gjithë faza e përgatitjes së projektit dhe e miratimit të tyre dhe ne hapim së shpejti kantieret në këto 5 xhami”- theksoi Kumbaro.Ajo shtoi se rëndësi do i kushtohet edhe Xhamisë së Pumbit në Shkodër e cila ka nevojë dhe për ndërhyrje të thellë. “Prej vitesh ajo është objekt i përmbytjeve. Bëhet fjalë për një ndërhyrje të thellë në sistemin e kullimit dhe adrenazhit.Ndërtimin e një dige për ta shpëtuar një herë e përgjithmonë këtë xhami”- shtoi Kumbaro.Restaurimi do të financohet nga donatorët TIKA (Turkish Cooperation and Coordination Agency), për ndërhyrje restauruese dhe rikonstruksionin e 5 xhamive “monument kulture”, përkatësisht: – Xhamia Mbret, Berat; – Xhamia e Beqarëve, Berat; – Teqeja e Helvetive, Berat; – Xhamia e Et’hem Beut, Tiranë; – Xhamia e Pazarit, Gjirokastër; Përgjatë ceremonisë, drejtoresha e Institutit të Monumenteve të Kulturës znj. Arta Dollani dhe specialistë të IMK-së, prezantuan projektet e restaurimit, të hartuara nga Firma Ekol në bashkëpunim me IMK.14 shkurt 2018 (gazeta-Shqip.com)