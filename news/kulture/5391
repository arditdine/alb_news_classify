?Lindja e Venerës? e Botticelli-t fsheh një sekret. Mund të duket e pabesueshme, por një mushkëri fshihet pas mantelit të Florës, perëndisë së pranverës, që mbulon Venerën para se të zbresë në ishullin e Qipros.I frymëzuar nga filozofia neoplatonike e përhapur në kohën kur u bë vepra, ky simbol përfaqëson festimin alegorik të ciklit të jetës të krijuar nga fryma hyjnore. Hipoteza është hedhur për herë të parë nga një studim i publikuar në revistën ?Acta Biomedica?, nga Davide Lazzeri, kirurg plasik në Romë, i cili prej kohësh studion lidhjen e mjekësisë me artin.?Është një interpretim personal dhe spakulativ, por është plotësisht në një linjë me atë që thuhet në një studim të mëparshëm mbi një tjetër kryevepër të Boticelli-t, ?Pranvera?, ku studiuesit e Blech dhe Doliner kishin vënë re siluetën e dy mushkërive në bimët pas fiqgurës së Venerës?, shpjegon ai për agjencinë ANSA.Në pikturën ?Lindja e Venerës?, e cila ruhet në një galeri në Firence, Botticelli duket se ka pikturuar mushkërinë e djathtë. E kuqja e errët e mantelit të kujton ngjyrën e saj, ndërsa hapja e mantelit ngjan me formën.?Ka një simbologji që lidhet me mushkërinë. Kjo mund të na kujtojë edhe vdekjen nga tuberkulozi të muzës së re të Botticellit, zonjës fiorentinase Simonetta Cattaneo Vecpucci, e cila ishte frymëzimi i tij për të krijuar Venerën?, thotë autori i studimit. (TemA TV)