Që prej 4 500 vitesh, piramida e Keopsit në Egjipt, një prej shtatë mrekullive të botës antike, fshihte një surprizë në qendër.Shkencëtarët njoftuan se kishin zbuluar një gropë gjigante në mes të monumentit funerar, që asnjë teori nuk e kishte parashikuar.“Kjo gropë është aq e madhe saqë mund të mbajë një avion me 200 vende në zemër të piramidës”, shpjegon Mehdi Tayoubi, bashkëdrejtues i projektit “ScanPyramids” në origjinë të këtij zbulimi.Që prej fundit të vitit 2015, misioni që mbledh shkencëtarë egjiptianë, francezë, kanadezë dhe japonezë analizon brendësinë e piramidës duke përdorur teknologji të fundit jodëmtuese që mundësojnë të shikohet nëpërmjet monumenteve për të zbuluar boshllëqe ose struktura të brendshme të panjohura dhe për të mësuar pak më shumë mbi metodat e ndërtimit që vazhdojnë të jenë të rrethuara nga misteri, përgatiti Koha. (b.an)