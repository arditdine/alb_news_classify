Mikelanxhelo, ndonëse ishte praktikuar që i ri që të pikturonte me dorën e djathtë, vazhdonte të përdorte të majtën në veprimet që kërkojnë forcë si skulptura apo goditjet me daltë, sipas një studimi të publikuar në revistën “Clinical Anatomy” nga eksperti i mjekësisë në art, Davide Lazzeri, që ka krahasuar linjat në veprat e Mikelanxhelos me zbulimin e fundit të artritit që kishte në duar dhe me një autoportret të gjendur në pikturën e “Vittoria Colonna”, ku vihet re artisti që pikturon me dorën e djathtë.Këto të dhëna të reja konfirmojnë atë që thueht në biografinë e një prej asistentëve të Michelangelo, Raffaello da Montelupo, ku tregon se si mjeshtri rilindas ishte mëngjarash dhe përpiqej gjithnjë të përdorte dorën e djathtë, përveç se në veprimet që kërkonin forcë.Provat dalin nga analiza e linjave të pikturave dhe nga studimi i vitit 2016 ku përshkruhet artirti që kishte prekur dorën e Mikelanxhelos, në veçanti dorën e majtë sikurse vihet re nga pikturat, që e përdorte në punët që kërkojnë forcë si skulptura apo goditjet me daltë”.Një tjetër element i rëndësishëm është që Mikelanxhelo në moshë të hershme gdhend një kryq për abacinë e “Santo Spirito” firma e të cilit është shkruar nga e djathta në të majtë, kjo ka ndodhur me shumë mundësi sepse në atë kohë ai ishte shumë më i aftë me dorën e majtë në pikturë.Por fshehja e vazhdueshme e këtij elementi ka ardhur për shkak të paragjykimeve të asaj kohe që preknin mëngjarashët.“Me siguri këto mendime ishin edhe më të forta për artistët që punonin pranë klerit”, përfundon Lazzeri. 