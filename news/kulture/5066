Artisti i njohur Sislej Xhafa do të rikthehet në Kosovë me një ekspozitë personale gjatë këtij viti. Lajmi është bërë i ditur nga Galeria Kombëtare e Arteve të Kosovës, ku mes projekteve të përzgjedhura për të ekspozuar në këtë institucion gjatë vitit 2018 është dhe emri i Xhafës. “Thomas Hirschhorn, Sislej Xhafa, Lorik Sylejmani, Maksut Vezgishi, Lulzim Zeqiri, Shpresa Faqi, Gani Llalloshi, Emine Krasniqi dhe Leonid Palushaj”, janë artistët që do të vijnë me një ekspozitë personale gjatë këtij viti.Ndërsa përsa eekspozitave kolektive do të vijnë koleksioni i artistëve francez nga Muzeu i Artit Bashkëkohor të Shkupit, ekspozitë e arkitekturës socialiste të Shqipërisë (kuratore Eliza Hoxha dhe Ilir Gjinolli), Amateras Foundation nga Bullgaria, Desire for Freedom nga Bosnia dhe Hercegovina, Projekti kuratorial me Avi Lubin, Bienalja Muslim Mulliqi, Artistët e Rinj.Ekspozitat që planifikohen në kuadër të shkëmbimit janë: Radiant Nature në Galerinë Kombëtare të BiH, aktivitete të ndryshme në Sofie dhe Plovdiv të Bullgarisë dhe me Turqinë. Ndërsa në kuadër të programit të ligjeratës dhe debatit janë planifikuar: një Konferencë regjionale me rastin e pavarësise se Kosovës; ligjerata dhe prezentime nga kuratorë, menaxherë të artit dhe artistë mysafirë të ndryshëm; punëtori të organizuara paralelisht me ekspozitat që trajtojne problematika të ngjashme.Sislej Xhafa është një emër I njohur në fushën e artit bashkëkohor. Vetëm një vit më parë ai prezantoi Kosovën në edicionin e 57 të Bienales së Venecias. Ndërsa në dhjetor të vitit 2017 ai hapi ekspozitën vetjake në “Shadow of curls” në Berlin. Ndërkohë Galeria Kombëtare e Arteve në Shqipëri ende nuk e ka bërë publik programin e vitit 2018, dhe pse po përfundon dhe muaji shkurt.23 shkurt 2018 (gazeta-Shqip.com)