Kur bie fjala për të udhëtuar, mund të thuhet se kanë mbetur vetëm pak gurë të palëvizur në Europë dhe një prej tyre është padyshim Shqipëria. Në shumë aspekte, Shqipëria është pjesa e munguar e misterit të turizmit mesdhetar, shkruan një nga faqet më të njohura në botë për turizmin, horwathhtl.com.”Shqipëria është në gjendje ta zhvillojë shpejt turizmin për të kuptuar mundësitë e tregut global dhe të ecë në të njëjtën rruge me partneret e saj mesdhetare. Ekziston gjithashtu një interes në rritje për projekte në bregdetin shqiptar”, shkruan horwathhtl.com.Për më tepër, Shqipëria do të ketë nevojë për turizmin si një nxitës për rritje dhe punësim si dhe një treg për bujqësinë e pasur shqiptare, industritë në zhvillim dhe ofruesit e shërbimeve të ndryshme.Shqipëria është në një proces të shpejtë modernizimi, ku turizmi mund të kontribuojë ndjeshëm në krijimin e një imazhi të ri dhe tërheqës të një vendi miqësor dhe të hapur.Pse Shqipëria është ende e pazbuluar?Për 50 vjet apo më shumë, Shqipëria ishte nën një regjim shtypës komunist, që e izoloi vendin dhe e përjashtoi atë nga turizmi ndërkombëtar. Ndërkohë që tranzicioni nga një ekonomi e planifikuar qendrore e Bllokut Lindor, në një ekonomi moderne të tregut, Shqipëria ka luftuar për imazhin e saj dhe e ka pasur të vështirë arritjen e një pozicionimi tërheqës të tregut.