Prej disa ditësh në media një grup artistësh kanë protestuar kundër prishjes së godinës aktuale të Teatrit Kombëtar, ndonëse gjendja aktuale e saj nuk plotëson asnjë kusht minimal për dhënien e shfaqjeve, madhe paraqet rrezikshmëri për ta dhe për publikun artdashës.Por duket se shqetësimi i vërtetë nuk ka qenë ruajtja e strukturës aktuale të kësaj godine, me pretendimin se ajo mbart në vetvete vlera historike, se sa loja politike.Kjo u duk mëse qartë sot kur këta artistë në emër të Sindikatës së Artistëve të Skenës dhe Teatrit zhvilluan një konferencë për mediat duke përsëritur qëndrimin e tyre kundër projektit të ndërtimit të teatrit të ri modern. Por në vend që salla të ishte e mbushur me artistë, siç i ka hije një salle të Teatrit Kombëtar, ajo ishte e mbushur me politikanë duke të sjellë në mend sallën e parlamentit, që koinçidoi edhe me ditën e enjte.E teksa Kastriot Çipi, ish-drejtor i Teatrit Kombëtar të Komedisë në kohën e qeverisë Berisha, hidhte akuza në drejtim të qeverisë dhe të Bashkisë, në radhën e parë ishin ulur deputetët Luçiano Boçi nga PD, Nora Malaj deputete e LSI dhe Kejdi Mehmetaj nga LSI.Gjithashtu, në sallë ishte e pranishme dhe Rajmonda Bulku ish-deputete e PD dhe Lavdrim Lita, ish-këshilltar i ministrit teknik të propozuar nga PD pas marrëveshjes së 18 majit vjet.Nuk mund të mungonte edhe aktorja Anila Bisha, e cila po ashtu në kohën e Bashës ka mbajtur detyrën e zëdhënëses së Bashkisë së Tiranës dhe është nusja e ish-deputetit të PD në vitet 2005-2009, Besnik Bisha.Një tjetër emër që binte në sy në ata pak persona që ishin të pranishëm në këtë konferencë, ishte dhe Suela Konjari, që ka qenë Drejtoreshë e Teatrit të Metropolit, një institucion nën varësinë e Bashkisë së Tiranës, në kohën kur ky institucion drejtohej nga Lulzim Basha.Politizimi i këtyre pak artistëve del qartë edhe nga kjo foto ku ish-drejtor i Teatrit Kombëtar të Komedisë Kastriot Çipi dhe Suela Konjari kanë dalë në protestën e PD me flamurin blu në duar.Dy radhët e tjera ishin të mbushura nga gazetarët e kulturës dhe operatorët e televizioneve që ishin ftuar për të ndjekur deklaratën.Me sa duket, shprehja ?Na u katandis kokoshi një thelë? vlen më së miri për debatin e nxitur për të kundërshtuar prishjen e godinës aktuale të teatrit, që aktualisht të ofron veç pamjen e suvasë së rënë dhe të lagështirës.