1 of 2Një prej figurave më të rëndësishëm të teatrit e kulturës greke Theodoros Terzopoulos përmes një deklarate mbështet hapur kandidaturën e regjisorit dhe aktorit shqiptar Laert Vasili për Drejtor të Teatrit Kombëtar.  “Deklaroj mbështetjen time për kandidatin për Drejtor të Teatrit Kombëtar të Shqipërisë, Laert Vasili. Bazuar në një bashkëpunim të gjatë dhe shumë të efektshëm me Laertin më vitin 1995 , mund t’ju siguroj për shpirtin e tij të punës duke punuar fort dhe kreativitetin si aktor e regjisor.Bazuar në marrëdhëniet afatgjata të dy vendeve tona dhe rolin e rëndësishëm të teatrit në Evropën Juglindore, jam i bindur që Laerti do ta çoj më tej këtë marrëdhënie e është i duhuri për këtë mision”, shkruan Terzopoulos.Një nga njerëzit më me ndikim në teatrin grek, por edhe jashtë tij Terzopoulos ka pasur disa bashkëpunime me regjisorin Vasili, ku ka veçuar jo vetëm bashkëpunimin, por dhe kreativitetin e tij krijues. Në faqen e tij në Facebook aktori Vasili shkruan se “Jam krenar që regjisori i madh dhe mësuesi im, Theodoros Terzopoulos, Artistic Director of Attis Theatre &amp; Chairman of the International Commitee of Theatre Olympics, mbështet kandidaturën time për Drejtor Artistik të Teatrit Kombëtar!”. Laert Vasili e ka shpallur hapur kandidaturën dhe pse zyrtarisht konkursi mbyllet më 12 mars. Ndër emrat e tjerë që kanë shprehur kandidimin për postin e drejtorit të ri të teatrit Kombëtar janë aktorët Ema Andrea dhe Genc Fuga.Kjo është hera e dytë që Vasili garon për këtë post. Katër vite më parë ai la karrierën në Greqi për të garuar për postin e Drejtorit të Teatrit Kombëtar, për të rinisur më pas karrierën në teatrin shqiptar, ku këto vite ka spikatur si aktor e regjisor i disa shfaqjeve.2 mars 2018 (gazeta-Shqip.com)