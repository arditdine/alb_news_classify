Silvi BakiriBëj shqip! Me këtë slogan shkrimtari Loer Kume iu qas panelit të lexuesve dhe gazetarëve, ditën e sotme në Bibliotekën Musine Kokalari, në kryeqytet. Të duash të shkruash është në thelb pikënisja e çdokujt që dëshiron apo ëndërron të merret me letërsi, e pse jo përtej çdo modestie të tepërt, të behet shkrimtar ose shkrimtare.Në takimin letrar që u zhvillua në Bibliotekën Musine Kokalari me autorin Loer Kume, në praninë e Alda Bardhylit u diskutua gjerësisht por edhe shpengueshëm mbi sfidat e të shkruarit, procesin; ndonjëherë shtrirë ndër vite, për të botuar një libër apo një krijim letrar të një zhanri të caktuar, në rastin në fjalë flasim për romanin “Histori e Rrëmujës”.Alda Bardhyli përpara një paneli gazetarësh dhe te rinjsh lexues parashtroi rrugën në të cilën kalon një shkrimtar, që ka botuar librin e dytë, për të ardhur më pranë lexuesve, si një prurje interesante në lëmin e krijuesve dhe letrarëve shqiptarë.Pyetjes se në ç’mënyrë transformohen personazhet gjatë krijimit të një libri, Kume i përgjigjet pothuajse sikur të fliste ende me to, pothuajse sikur ato të gjallonin për të rimarrë frerët e romanit të ardhshëm. Me shumë dashuri.A duhet të jetë në gjendje turbulence (turbullire) një shkrimtar kur krijon, apo duhet të jetë i qetë?“Shkruaj i dehur, redakto esëll.” siç thoshte Hemingway. Kështu mund ta nxjerrë në pah një shkrimtar ajkën e krijimtarisë së vet! konfirmon bazuar edhe në eksperiencë Loer Kume.Një shkrimtar, stomatolog që çlodhet me letërsi, dhe së fundmi edhe me skica dhe tablo të improvizuara. Loeri i përjeton dhe i vëren personazhet paksa edhe nga realiteti i përditshëm, për t’i universalizuar në libra. Teksa rrëfen për librin “Histori e Rrëmujës” Kume tregon kënaqësi edhe për zgjedhjen e kopertinës, sygjeruar prej së bijës.Libri në tërësi është një punë tetë vjeçare, siç shprehet shkrimtari. Ai beson se e vërteta është bardh e zi dhe arti e pasuron jetën me ngjyra.A ka lexues që mundet ta kuptojnë artin në tërësi e letërsinë në veçanti në mënyrën e duhur, në një shoqëri dembele por plot me talente?!“Faktikisht, ke të drejtë, është kushti i duhur për tërë çfarë kemi menduar deri më sot. Është dhe natë, mbi të gjitha, natë e thellë dhe ne jemi plot mllef, – tha Teli atë çast duke hedhur sytë majtas e djathtas. – Atij plehrës, qenies së krijuar nga muti i gjarpërinjve më helmues, do t’i tregojmë shumë gjëra sonte.” (pasazh shkëputur nga “Histori e shkurtër e Rrëmujës”).4 maj 2018 (gazeta-Shqip.com)