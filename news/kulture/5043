”Procedurat” është një film me dy histori të ndryshme që në dukje nuk kanë lidhje me njëra tjetrën por në fakt trajtojnë të njëjtën temë: nëse në pjesën e parë ”Me duar në xhepa” me skenar dhe regji të Ergys Meta, bëhemi dëshmitarë të metamorfozës së një artisti në xhelat, në pjesën e dytë ”Një ditë si kjo” me skenar dhe regji të Suela Bako ndjekim rrugëtimin e një gruaje që bie viktimë e një padrejtësie, dhe kalvarin e gjatë që ajo heq në kërkim të së drejtës së saj.Në ”Me duar në xhepa” në role kryesore intepretojnë Neritan Liçaj, Xhelal Tafaj, Pëllumb Dervishi, Mimoza Marjanaku, Erjon Hinaj, Ermela Ruri, Robert Budina, Viola Koja, Arbies Ikonomi, Sebina Matlija, XhuliaMusagalliu, Donald Braho, Gerta Kordalli, Lulzim Hoxha, Ergys Zhabjaku. Ndërsa në ”Një ditë si kjo” me regji të Suela Bakos, intepretojnë Suela Bako, Marilda Furxhi, Kaltrin Zalla, Naum Shundi, Romir Zalla, Marvin Tafaj, Kastriot Shehi, Margent Çaushi, Bajram Dosti, Marsias Lila, Donika Ramallari, Ervin Mustafaj dhe Florind Belliu.Në një shoqëri ku vlerat morale blihen dhe shiten të gjithë janë gjahtarë dhe viktima të njëri tjetrit. Filmi vjen si bashkëpunim i ERAFILM në bashkëprodhim me KUBE STUDIOS, ANIMA PICTURES, producente Sabina Kodra, bashkëproducentë Eri Kuke, Amantia Peza dhe Ermir Keta , financuar nga QËNDRA KOMBËTARE E KINEMATOGRAFISË në kategorinë e filmit indipendent.Procedurat Procedurat është një film me dy histori të shkurtëra, faqe të së njëjtës monedhë.Në pjesën e parë ”Me duar në xhepa”, Oliveri njё pianist i divorcuar, i papunё dhe i pashpresё, ёshtё i detyruar tё kryejё veprime qё shkojnё nё kundёrshti me formimin e tij, pёr tё shpёtuar nga borxhet qё po i marrin frymёn. Ai jeton i vetmuar nё njё garsonierё tё vogёl e tё varfёr, nё pёrpjekje pёr tё mbijetuar ndёrsa pёrballet pёrditё me vёshtirёsi tё shumta financiare. Nё njё ditё si tё tjerat, ndёrsa ishte nisur mё kot nё njё intervistё pune, Oliveri bёhet padashje dёshmitar i njё vjedhjeje tё vogёl por tё zgjuar nё autobus. Ai mahnitet nga hajduti dhe e kundron atё gjatё pёr t’i kuptuar manovrat.Ndёrsa situata e tij ekonomike pёrkeqёsohet,Oliveri e shndёrron veten nё kopjen e pёrkryer tё hajdutit nё autobus. Hajduti, ndjek Oliverin pas njё dite tё lodhshme gjahu dhe i kёrkon shpërblimin pёr kopjimin e mёnyrёs së tij tё vjedhjes. Ai e paguan, edhe pse ёshtё i bindur qe ai do ta persekutojё gjithё kohёs.Në pjesën e dytë ”Një ditë si kjo”, Soni një grua bëhet dëshmitare e një padrejtësie që i ndodh dikujt dhe ajo nuk reagon. Po si do të veprojë ajo kur e njëjta padrejtësi do ti ndodhë vetë asaj?Soni së bashku me vjehrrën e saj dhe të bijën marrin autobuzin për të shkuar për ngushëllim tek një i afërmi i tyre. Padashje Soni vë re që një hajdut xhepash vjedh dikë në autobuz, dhe nuk reagon ndaj veprimit të tij. Pasi hajduti i shoqëruar nga dy shokë të tij zbresin nga autobuzi Soni zbulon se i kanë vjedhur kuletën edhe asaj. Në autobuz krijohet një situatë e tensionuar, pasi edhe disa të tjerë kuptojnë se janë vjedhur. Pasi ka zbritur nga autobuzi, Soni lajmëron policinë e cila sjell një patrullë me makinë në ndihmë të saj për të kapur hajdutët.Por patrulla e sapoardhur zbulon se vjedhja ka ndodhur në një zonë që nuk është në vartësi të tyre ndaj SONI transferohet në një patrullë tjetër policie përgjegjëse për zonën, e cila në vënd që të vihet në ndjekje të hajdutëve e percjell atë në rajon tek oficeri gjyqsor.”Arsyeja pse zgjodha të bëj pjesë në filmin “Procedurat” me segmentin tim “Me duar në Xhepa” ishte sepse tema që më propozoi Era Film më ngacmoi memorien time kinematografike me filmin “Pickpocket” të Robert Bresson. Ishte një ngacmim personal çasja me atë film. Për mua arti është i bazuar në remaneshencë dhe menjëherë nisa të shkruaj draftin tim të parë. Doja të krijoja një karakter (OLIVERIN), të ndotur pak nga kompleksi Raskollnikovian, ku ndëshkimi i tij ishte të futej në kurth me gjithçka që e rrethonte. Sigurisht, në një Shqipëri të viteve 2000.Zgjodha ta trajtoj në bardh e zi dhe ta tregoj historinë nga antiheroi, nga ana e kundërt e medalies. Ky film është i rëndësishëm për mua sespe më përfaqëson në kinemanë që dua të bëj dhe në vazhdim, krijimi i një nënzhanri neo noir në Shqipëri; Ku asgjë nuk është vetëm e bardhë dhe asgje nuk është vetëm e zezë, ku nga anti morali krijohet një moral, ku përmes të gabuarës kuptohet e drejta”, thotë regjisori Ergys Meta. Ndërsa Suela Bako thotë se “Një ditë si kjo” është një film i ngritur i tëri mbi një histori të vërtetë, e cila më ka ndodhur personalisht. Një ngjarje e rëndomtë nga e cila pakkush ka shpëtuar.”Ndjesia që kam përjetuar ishte e përafërt me një lloj dhunimi. Sasia e parave në kuletë nuk ishte kurrgjë përpara sendeve qe kisha në të dhe kuletës vetë. Andrralla me mbyllje kartash krediti, humbje kontaktesh njerëzish të çmuar, dhe emocionalisht një ndjesi e pamatë përdhunimi. Një njeri që fut dorën në çantën tënde, është sikur ka futur dorën në stomakun tënd, në shpretkën tënde, në shpirtin tënd. Ai me lehtësinë më të madhe mund të rrëmbejë çdo gjë e cila i duket me pak vlerë, por që per ty mund te vlejë sa gjithë bota, pasi matësi në këtë rast nuk është aspak vlera monetare”, shprehet ajo.Sipas saj, ”Në përpjekje për të marrë hak ndaj këtij akti “dhune”, u vura në kërkim të autorëve pasi i kisha vënë re shumë mirë, dhe kisha bindjen absolute që shteti me ndihmën time do t’i kapte dhe tu jepte dënimin e merituar. Këtu fillon historia, e cila as nëpër mend nuk mund të më shkonte pa e provuar. Një kalvar i pafund burokracirash të cilat vetëm të largonin prej fajtorit, sendit te humbur dhe shpresës për ta gjetur ndonjëherë, apo për të dënuar a bërë shembull fajtorin. Ama, unë kurrë nuk humba shpresën për ta treguar këtë histori”. Por, sa i rëndësishëm është ai përtë? Çfarë përfaqëson ai në plan social dhe personal?”Të treguarit e kësaj historie dhe shndërrimi në film mu bë si detyrë qytetare përpos detyrës artistike. Tani që sapo e kam nxjerrë nga vetja, mund të them me siguri që u kam ardhur në ndihmë shumë të tjerëve si unë për ta nxjerrë jashtë ndjesinë e shëmtuar të të vjedhurit të sendeve kaq personale. E rëndësishme është, që plagët që kemi, të gjejmë mënyrën t’i nxjerrim jashtë duke i ndarë me të tjerë në një formë apo një tjetër. Unë e quaj të rëndësishëm këtë akt, dhe të çuar në fund këtë mision, nëse ndonjëherë, ndonjëri që ka kryer një veprim të tillë do ta shihte filmin tim.Do të doja ta ndaja me gjithë botën, dhe të mund të merrja mbrapsht sensibilizimin e tyre, lehtësimin e disave dhe ligshtimin e disa të tjerëve që kanë guxuar ta kryejnë. Në fund të fundit, arti është një katarsis. Këtë dua të bëj: katarsis. Për të mbërritur sa më thellë tek një histori, është e domosdoshme që ai me të cilin ti e ndan (publiku), të bëhet pjesë e jotja ose thënë ndryshe të bëhesh njësh me të. Kështu për ta bërë publikun pjesë të pandashme të ndjesisë sime, vendosa “ta marr” atë me vete, ta bëj bashkëudhëtar, në një peripeci të vockël të treguar në mënyrë të pandërprerë dhe kohë reale.Për këte arsye zgjodha planin sekuence (të pandërprerë), kamera (publiku),do të ishte ngjitur me personazhin kryesor, dhe do të shihte ekzaktësisht atë qe unë (personazhi) kam parë, pa ndërhyrjen dhe trukun më të vogël, dhe pa asnjë lloj qëndrimi apo ndikimi në mënyrën se si e paraqes realitetin. Publiku ecën me personazhin si të ishte në vendngjarje.Realiteti paraqitet ashtu sic është “pa” ndonjë trajtim ideor, artistik, apo emocional.Le të themi që kjo “pa” përbën në të njëjtën kohë dhe thelbin e trajtimit ideor, artistik dhe emocional që unë, si autore , kam zgjedhur. Mendoj se ky stil të treguari, kjo gjuhë filmike; në mënyrë kronikale apo dokumentareske, është i duhuri, që godet në palcë publikun dhe problemin. Në fund të fundit ajo që ndodh në këtë film është e rëndomtë, një kronikë qytetase; ndjesia që përçon e bën të veçantë dhe menyra që zgjedh për ta treguar e bën universale”, thotë Bako.23 maj 2018 (gazeta-Shqip.com)