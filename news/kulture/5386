Zërat për teatrin vazhdojnë. Bujar Kapexhiu ka publikuar një karikaturë në të cilën ai vizaton dhe kryeministri dhe kryetari i bashkisë e dëgjojnë për një skicë ide për godinën e Teatrit Kombëtar. Ai i bashkohet mendimit të artistëve që godinat ekzistuese të TK dhe atij eksperimental të mos shemben.“Ky është teatri kombëtar dhe ky është teatri eksperimental. Kjo është karikatura që unë kam nxjerrë edhe në gazetë dhe këtu të ndërtohet edhe një kompleks tjetër që i lidh këto dy teatro. Ti ruajmë këto të dyja që të mos harxhojmë. Këto duhen rikonstruktuar. Pastaj mbas kësaj në pjesën private ku janë sheshi tjetër le të bëhen kullat”, thotë Bujar Kapexhiu.Fakti që projekti i arkitektit danez Bjarke Ingels, u paraqit si i mirëqenë duke shmangur një konkurs ndërkombëtar është një tjetër arsye që bie ndesh me atë që kërkojnë artistët, arkitektët apo urbanistët.“Të bëhet një konkurs dhe të hyjnë arkitektët, urbanistët, kostruktorët dhe mund të ndërtojmë një gjë shumë-shumë më të bukur se kjo”, thotë ai.Por kryeministri Rama ishte shumë i qartë në deklaratën e tij që godinës ekzistuese të TK i ka ardhur fundi. Ajo do të shembet e aty do të ndërthuret projekti i studios BIG.“Unë nuk kundërshtoj atë arkitekturë moderne që është paraqitur nga arkitekti danez. Jo. Është interesante me ato volumet, me ato format, por në atë vend ku është teatri ajo nuk qëndron. Sepse stonon me të gjithë arkitekturën rreth e rrotull”, vijon ai.Ndërkohë Aleanca për Mbrojtjen e Teatrit ka mbledhjen e radhës të hënën e ardhshme, në të cilën ka synim përfshirjen e sa më shumë qytetarëve në mbrojtje të teatrit.22 mars 2018 (gazeta-Shqip.com)