Xhakonda ose Mona Liza, kryevepra e Leonardo Da Vinçit, e cila është shfaqur në Luvër në Paris për 500 vjet, mund të nisë së shpejti një turne në qytete të tjera të Francës.Kjo u konfirmua nga ministri për Kulturën franceze, Francoise Nyssen, i cili në një intervistë me Radio Europe 1, deklaroi se donte “të studionte seriozisht” iniciativën në kontekstin e një ekspozite udhëtuese të disa prej veprave më prestigjioze që mbahen në muzetë franceze.“Unë nuk e shoh se pse arti duhet të mbetet i mbyllur. Sigurisht ne duhet t’i kushtojmë vëmendje për ruajtjen dhe atë që ato përfaqësojnë. Unë do të takohem me presidentin e Luvrit për të diskutuar këtë çështje përsëri,” tha Nyssen, duke shtuar se ai nuk beson se veprat e këtij kalibri duhet të qëndrojnë gjithmonë në një hapësirë ​​të vetme ekspozuese. “Prioriteti im është që të punoj për të nxjerrë veprat nga vendet e caktuara dhe t’i bëj ato të prekshme për të gjithë”, tha ai.Mona Liza ishte vjedhur në vitin 1911 dhe u gjet vetëm dy vjet më vonë, ajo u largua nga Luvri herën e fundit në vitin 1974, për një ekspozitë në Tokio dhe në Moskë.Së pari, ajo u huazua për ekspozita në Uashington dhe Nju Jork në vitin 1963. Gjatë Luftës së Parë dhe të Dytë Botërore u sigurua në një vend sekret. Në vitin 2013, muzeu i Luvrit hodhi poshtë një kërkesë nga qyteti i Firences, ku Da Vinçi hodhi hapat e parë.Filjali i muzeut të Luvrit në Lens, në Francën veriore, tashmë ka aplikuar për të pritur pikturën e famshme.