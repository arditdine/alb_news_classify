COD hapi sezonin e dytë të 2018-s, me ekspozitën “Providence” të artistes Ornela Vorpsi. Në ceremoninë e hapjes ishin të pranishëm Kryeministri z. Edi Rama, përfaqësues të institucioneve të kulturës, artit, medias, trupit diplomatik, organizatave ndërkombëtare dhe shoqërisë civile.Ceremonia u hap me fjalën e kuratorit të kësaj ekspozite, z. Genti Gjikola, i cili u shpreh se “Ekspozitën në vetvete mund ta quajmë një mid-career retrospective, një retrospektivë e mesit të karrierës artistike, dhe do e cilësoja si një “gesamtkunstwerk”, (vepër totale arti) sepse përmbledh shprehje të saj në teknika të ndryshme që nga vizatimi, piktura, instalacioni, fotografia dhe video.”Në prezantimin e punëve të artistes, Gjikola vlerësoi se “vepra pamore e artistes Ornela Vorpsi ka si themel botën sensuale, emocionale dhe-sipas tij- në kontrast me shumicën e artit konceptual e bashkëkohor, shprehet përmes një strukture të qartë e ritmi të balancuar”.Më tej, artistja Ornela Vorpsi, vlerësoi ftesën e COD duke e cilësuar si “një dhuratë të jashtëzakonshme” për të dhe realizimin e kësaj ekspozite në nivelet më të larta artistike. “Jam jashtë mase e prekur dhe e kënaqur për të gjetur fjalët e duhura për këtë mrekulli që ju më ofroni sonte, që vendi im më ofron sonte” tha ajo, në ceremoninë e hapjes së ekspozitës së saj, të parën personale, në Shqipëri.Ornela Vorpsi prezanton 38 punime në hollin protokollar të Kryeministrisë, sallën “Tako Artistin” dhe në sallën “Forum”. Pjesë e ekspozitës është edhe një instalacion i veçantë i ndërtuar me librat e saj, botuar në gjuhë të ndryshme. Ekpozita do të qëndrojë e hapur për publikun deri më 30 qershor. Ornela Vorpsi lindi në Tiranë më 1968. Aktualisht jeton dhe punon në Paris. Vorpsi përfundoi studimet në Institutin e Lartë të Arteve (1987 – 1991), në Akademinë e Arteve të Bukura të Breras në Milano (1992 – 1996) dhe më pas në Universitetin Paris VIII, (1997).Ka marrë pjesë në shumë ekspozita në grup, të kuruara nga kuratorë të mirënjohur si Harald Szeemann, Paul Ardenne dhe Walter Keller. Punët e saj gjenden në koleksione të rëndësishme, përfshirë dhe koleksionin FNAC (Fondacioni Kombëtar i Artit Bashkëkohor në Francë), si dhe në shumë koleksione private. Pasi u vendos në Paris në 1997, Vorpsi iu kushtua edhe letërsisë. Në vitin 2010, Aleksandar Hemon dhe Zadie Smith e cilësuan atë si një nga 35 shkrimtaret më të mira të Europës në “Best European Fiction”. Librat e Vorpsit janë përkthyer në 18 gjuhë.11 prill 2018 (gazeta-Shqip.com)