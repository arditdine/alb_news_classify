Kina kaloi Amerikën e Veriut për t’u bërë tregu më i madh botëror i kinemasë në tremujorin e parë 2018, në sajë të filmave lokalë, sipas shifrave kineze dhe amerikane.“Të ardhurat nga shitja e biletave në Kinë arritën në 20,21 miliardë (2,70 miliardë euro) në periudhën janar-mars”, sipas organizmit të specializuar “China Movie Data Information Network”.Në Amerikën e Veriut, të ardhurat nga shitja e biletave arritën në 2,85 miliardë dollarë (2,43 miliardë euro), sipas revistës amerikane “Variety”.Rreth 75% e box-office në Kinë u gjenerua nga filmat kinezë. Në dhjetëshen e parë bëjnë pjesë gjithashtu shtatë prodhime lokale, pesë prej të cilave në vendet e para.“Operation Red Sea”, një film që përshkruan një mision anti-pirateri të ushtrisë kineze në Detin e Kuq, zë vendin e parë të klasifikimit.Ai ka mbledhur të ardhura prej 3,6 miliardë juan (480 milionë euro).Filmat amerikanë për super-heroin “Black Panther” dhe për shkencën-fiction “Pacific Rim Uprising” kanë realizuar gjithashtu pikë të mira në box-office.Vetëm për muajin mars, ata renditen në vendin e dytë dhe të tretë të klasifikimit.Të ardhurat janë rritur në Kinë nga Viti i Ri kinez, një periudhë pushimesh kombëtare ku shumë kinezë frekuentojnë kinematë. /b.d