Ervis Gega Dodi është një violiniste shumë e talentuar, e cila na bën krenarë me emrin e saj. Ajo është një prej yjeve të ekselencës në muzikën klasike në Gjermani, por dhe kudo në botë. Ervis Gega Dodi ishte sot e ftuar në studion “Rudina” në Tv Klan, ku rrëfeu historinë e largimit nga Shqipëria si refugjate dhe ngjitjen në majat e muzikës klasike dhe në botën akademike gjermane.Gjatë emisionit, violinistja tregoi edhe takimin me Kancelaren gjermane, Angela Merkel, e cila e kishte përgëzuar pas performancës në ceremoninë e varrimit të Genscher, ku violinistja përfaqësoi shtetin gjerman.“Ceremonia, ku unë prezantova Gjermaninë në varrimin e Genscher ka qenë një nga më mbresëlënësit dhe pas asaj ceremonie Kancelarja Merkel më takoi dhe më uroi. Më tha: M’u mbushën sytë me lot nga performanca juaj”./tvklan