Disa orë për poetin e trishtimit Lexime dhe kujtime. Vetëm përmes vargjeve dhe ndodhive nga copëza kujtimesh të mbetura në kujtesën e atyre që e njohën mund të kujtohej një nga poetët më përfaqësues të poezisë shqipe Frederik Rreshpja. Në 12-vjetorin e ndarjes së tij nga jeta më 17 shkurt, Qendra e Studimeve shqipe “Kadare” organizoi një aktivitet ku morën pjesë njerëz të letrave dhe miq të Rreshjes, në Universitetin Europian të Tiranës.1 of 3“Gjithë poezia e Rreshpjes është një formë për të rithënë një nga vargjet e një kënge të vjetër të njerëzimit “të dua”, tha Ukë Zenel Buccëpapaj, i cili e ka përkthuer Rreshpjen dhe në anglisht. Ai e quajti atë një poet të pamposhtur sicc është dhe poezia. “Rreshpja i shkruante poezitë lehtë, dhe po aq lehtë i harronte aty ku i shkruante. Kushedi sa fletë me vargje kanë humbur prej tij”, tha Ukë Zenel Buçpapaj, duke e quajtur atë një poet të nivelit europian.Agron Tufa u ndal në bashkëkohësinë që mbart vepra e Rreshpjes, ç’ka është e rëndësishme për një letërsi dhe kohën kur ajo është shkruar. “Aftësia e tij sugjestionuese për të na bërë bashkëkohës të një epoke është veçori e Rreshpjes po aq sa dhe kornizimi i tij në një linjë siç është elegjia që ndjehet në vargjet e tij, duke i ngjarë disi dëshpërimit të zi eseinist”, tha Tufa, duke shtuar se “Rreshpja ka krijuar profilin e një poeti të pagabueshëm”. Shpëtim Kelmendi foli jo vetëm për vlerën universale të poezisë së Rreshpjes duke thënë se Rreshpja ka aftësinë të bëhet mik i yti, sapo nis e lexon një poezi të tij.“Rreshpja duket sikur zgjodhi dhe ditën e vdekjes, duke ikur në mënyrë simbolike në të njëjtën ditë kur zgjodhi të ikte Moljeri, Hajne… E kam quajtur shpesh poezinë e tij si destamentale, pasi duket sikur vdekja rri e përgjon në çdo varg, tek ai. Fredi i shkroi trishtimit ashtu siç e përjetoi, nuk e sajoi trishtimin”, tha Kelmenti, duke ndarë për të pranishmit dhe kujtime nga jeta me të.“Fredi thoshte më jep një fletë të bardhë, ose dy ose tre, dhe aq fletë sa i jepje aq poezi shkruante. Gjithçka e kishte në mëndje dhe nuk mendonte për të shkruar”, tha Kelmenti, duke e quajtur Rreshpjen një ngjarje për poezinë shqipe. Mbi vlerat e poezisë së Rreshpjes në poezinë shqipe foli dhe kritiku Behar Gjoka. Sipas tij teksti mund të interpretohet në shumë forma, por poezia e Rreshpjes mbart gjithë elementet e një teksti të përsosur e unik. Për Aleksandër Cipën tek vargjet e Rreshpjes gjen dhe bashkëkohësin e kohës ku jetoi. Dhe pse duket si një poet i vargjeve të dashurisë ai i ka folur shumë kohës.“Rreshpja realizon një poezi, cilësia e së cilës, në botën e poezisë europiane krahasohet me prurjet më të mira të kontinentit, por qasjet mbeten prapë të paqarta dhe paralelizmat nuk funksionojnë gjatë”, u shpreh Brikena Smajli. Jetmir Shpuza e quajti poezinë e tij si një përkryerje të vargjeve shqipe, duke lexuar para të pranishmëve vargje të përzgjedhura nga krijmtaria e tij.Për Alda Bardhylin, Drejtore të Qëndrës së studimeve Shqipe Kadare, ky aktivitet ishte një homazh për një ndër poetët e rëndësishëm shqiptarë të shekullit XX, në vazhdën e aktiviteteve të ndërrmara nga kjo qëndër për ti dhënë më shumë vëmëndje letërsisë dhe autorëve shqiptarë. Shkrimtari Viktor Cenosinaj foli për një gjëndje të përhershme që le tek lexuesi poezia e Rreshpjes.19 shkurt 2018 (gazeta-Shqip.com)