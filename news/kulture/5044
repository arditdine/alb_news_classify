Eshtë ndarë nga jeta në moshën 80-vjeçare Akademik Kolec Topalli, një personalitet i shquar i shkencave albanologjike dhe një njeri i drejtë, human, idealist, një nga fisnikët e rrallë që kujtonte me gjithçka shkodranët e fisëm e të shquar të kohëve të shkuara.Biografia e tij:Punën shkencore e ka nisur në fillim të viteve ?70, duke u përqendruar në fushën e historisë së gjuhës shqipe. Ka dhënë leksione dhe ka mbajtur konferenca shkencore për historinë e gjuhës shqipe në Kosovë, Maqedoni e Mal të Zi, si edhe në disa universitete e qendra shkencore jashtë vendit (Kozencë, Romë, Lecce, Palermo, Bari, Napoli, Mynhen, San-Peterburg, Detroit, Bukuresht, Zagreb, Glaskow, Krakov, Riga etj.). Ka botuar artikuj shkencorë në disa revista të huaja (Gjermani, Itali, Rumani, Bullgari, Rusi, Kroaci etj.); ka referuar në shumë simpoziume e seminare ndërkombëtare dhe është anëtar i redaksive të disa revistave. Për 15 vjet radhazi (1994-2009) ka dhënë leksionet e Fonetikës historike në Fakultetin e Filologjisë të Universitetit të Tiranës. Për kontributin e tij në fushën e arsimit, në vitin 1993 është nderuar me titullin e lartë ?Mësues i Popullit? dhe për meritat në fushën e shkencës, në vitin 1994 ka marrë titullin shkencor ?Drejtues kërkimesh? (?Profesor?).Është zgjedhur anëtar i Akademisë së Shkencave në korrik të vitit 2008; rektor i shkollës së lartë ?Gjon Buzuku? Shkodër në vitin 2010; anëtar i Akademisë së Shkencave dhe Arteve të Kosovës në vitin 2012. Vepra ?Fonetika historike e gjuhës shqipe? është nderuar me çmimet ?Ekselenca Shqiptare 2007? dhe ?Çmimi i Albanologjisë 2008?. Më 2011 ka botuar veprën ?Gramatikë historike e gjuhës shqipe? dhe është shpallur fitues i çmimit të Akademisë KULT 2012 për librin studimor më të mirë të vitit. Ka përfunduar veprën ?Fjalor etimologjik i gjuhës shqipe? që do të botohet në vitin 2015. Publikime (Monografi, Vepra kolektive, Përmbledhje studimesh)VEPRA TË BOTUARA1) GRAMATIKË HISTORIKE E GJUHËS SHQIPE, Shtëpia botuese ?Kristalina?, Tiranë, 2011, 1740 f.2) BAZAT E GRAMATIKËS HISTORIKE TË GJUHËS SHQIPE, Shtëpia botuese e librit universitar, Tiranë,2011, 301 f.3) SISTEMI FOLJOR I GJUHËS SHQIPE, Shtëpia botuese ?Plejad?, Tiranë, 2010, 667 f.4) SISTEMI RASOR I EMRAVE TË SHQIPES, Shtëpia botuese ?Plejad?, Tiranë, 2009, 470 f.5) NYJAT E SHQIPES, Shtëpia botuese ?Toena?, Tiranë, 2009, 380 f.6) EVOLUCIONI HISTORIK I PËREMRAVE TË SHQIPES, Qendra Ndërkombëtare e Kulturës ?PjetërArbnori?, Tiranë, 2008, 296 f.7) RICERCHE SULLA STORIA DELL?ACCENTO IN ALBANESE, Università della Calabria, Cosenza, 2007, 234 f.8) FONETIKA HISTORIKE E GJUHËS SHQIPE, Shtëpia botuese ?Dituria?, 2007, 712 f.9) BAZAT E FONETIKËS HISTORIKE TË GJUHËS SHQIPE. Shtëpia botuese e librit universitar. Tiranë, 2005, 174 f.10) DUKURITË FONETIKE TË SISTEMIT BASHKËTINGËLLOR, Shtëpia botuese ?Mësonjëtorja?, Tiranë, 2004, 330 f.11) FËRKIMORET E AFRIKATET E GJUHËS SHQIPE, Shtëpia botuese ?Dita 2000?, Tiranë, 2003, 388f.12) MBYLLTORET E GJUHËS SHQIPE, Shtëpia botuese ?Gjergj Fishta?, Tiranë, 2002, 388 f.13) SONANTET E GJUHËS SHQIPE, Shtëpia botuese ?Mësonjëtorja?, Tiranë, 2001, 466 f.14) SHNDËRRIME HISTORIKE NË SISTEMIN ZANOR TË GJUHËS SHQIPE, Shtëpia botuese ?Toena?, Tiranë, 2000, 456 f.15) ZHVILLIMI HISTORIK I DIFTONGJEVE NË GJUHËN SHQIPE, Shtëpia botuese ?Toena?, Tiranë, 1998, 418 f.16) PËR HISTORINË E HUNDORËSISË SË ZANOREVE, Shtëpia botuese enciklopedike, Tiranë, 1996, 196 f.17) THEKSI NË GJUHËN SHQIPE, Shtëpia botuese enciklopedike, Tiranë, 1995, 532 f.