Ministrja e Kulturës ishte thirrur sot në Komisionin e Medias për të diskutuar mbi projektligjin mbi trashëgiminë kulturore. Nuk është hera e parë që ajo thirret për të shpjeguar problemet me kulturën. Në fokus këtë herë ishte projekligji i hartuar për trashëgiminë kulturore, një projektligj i quajtur ambicioz nga vetë Kumbaro. Mes diskutimesh deputetët e opozitës kanë kërkuar që kjo të mos jetë ligj por kod, meqë është bazuar në modelin italian.Për Kumbaron ky projektligj është i rëndësishëm për mënyrën sesi do të operohet me trashëgiminë kulturore. Pavarësisht diskutimeve projektligji është votuar pro nga deputetët e pranishëm.“Përcakton rregulla të funksionimit, administrimit, mbikëqyrjes së muzeve. Është vlerë e shtuar për deklarimin, legjitimimin e pasurive të luajtshme”, tha Kumbaro. Sipas saj, në këtë projektligj nuk kemi forma të koncesionit, sa i përket trashëgimisë kulturore, sepse konsiderojmë tepër të rëndësishme, por nga ana tjetër nuk duhet tëpërjashtojmë forma të tjera të bashkëpunimit publik privat për të menaxhuar dhe rijetëzuar dhe gjeneruar të ardhura përmes trashëgimisë kulturore. Ky projektligj mbështetet në katër pika kryesore; ruajtjen e trashëgimisë, mbrojtjen, vlerësimin dhe administrimin. “Kur flasim për këtë të fundit parashikojmë disa forma; administrimi i drejtpërdrejtë nga pushteti vendor apo Ministria e Kulturës, si edhe forma të tërthorta”- është shprehur Kumbaro.Projektligji për Trashëgiminë Kulturore dhe Muzetë është kurorëzimi i një pune gati katërvjeçare të Ministrisë së Kulturës. Koncepte të reja, mekanizma të fortë për ruajtjen, mbrojtjen, vlerësimin dhe administrimin e Trashëgimisë Kulturore; Fond i posaçëm për Trashëgiminë Kulturore dhe partneritet për mirëmbajtjen dhe zhvillimin e Pasurive Kulturore; është thelbi I këtij projektligji. Prej kohësh ministrja Kumbaro ka nisur një tur në universitete të ndryshme të vendit për të shpjeguar projektligjin. Ministrja e ka quajtur vitin 2018 si vitin e trashëgimisë kulturore.1 mars 2018 (gazeta-Shqip.com)