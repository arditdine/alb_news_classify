“Këngë dashurie me korba”, vepra e shkruar nga Bashkim Hoxha do të ngjitet së shpejti në skenën e Teatrit Eksperimental nën regjinë e Laert Vasilit.Kostumografia është realizuar nga Joni Peci ndërsa në role kryesore interpretojnë aktorët Laert Vasili, Arjola Basho, Jaho Guma, Artemisa Kusi dhe Josif Sina. Muzika live do të jetë nga Jetmir Alku, Yllnor Kurti, Roni Kapllani dhe Fisnik Kurti.Vepra “Këngë dashurie me korba” ka marrë çmimin “Aleksandër Moisu” më 1997.“Njerëzit nuk i vlerësojnë kurrë fjalët e korbave! Ata më lehtë besojnë gënjeshtrat e pëllumbave!”, janë fjalët që shoqërojnë “Këngë dashurie me korba”. Një histori dashurie, që i ngjan më shumë një kënge. Në qendër të veprës është Marini, ku papritur i shfaqet gruaja nga përtej e cila vjen dhe i tregon se çfarë ka ndodhur me të kohë më parë, si dhe braktisja që i bëri ai kur kjo ishte vetëm 16 vjeç.“Pra kemi një retro ku në njëfarë mënyre fajësohet për atë veprim që bëri. Gjithë takimi i tyre organizohet nga korbat që në këtë vepër përfaqësojnë nënvetëdijen pra shtresën e errët. Ata e ndjejnë prenë e tyre, sillen rrotull derisa të vij momenti që ta copëtojnë”. Kjo vepër shqiptare flet për lëngun e jetës, “dashurinë”.“Shpreh anën emocionale, ndjellëse, flet për dashurinë, ndjesitë, pra femra që dashuron dhe meshkujt që lëndojnë dhe braktisin meritojnë të ndëshkohen. Korbat flasin për veprimet e pamenduara, që në fund i pret një ndëshkim i madh, pra korbat bashkëveprojnë në një mënyrë të tillë, që me nënvetëdijen tonë i vendosim personazhet në kushte të tilla sa që ua radhisim të gjitha. Radhitja e gjithçkaje se çfarë është kjo jetë, dhe kjo jetë do zemër korbi, të çon në mënyrë të pavetëdijshme se sa e erret është, pavarësisht se ne nuk e shohim na pëlqejnë më shumë të shohim pëllumbat e bardhë”!Shfaqja vjen si një teatër muzikor i gërshetuar me atë fizik! Prania e 4 instrumentisteve live qe ndërveprojnë me aktoret dhe publikun shton ngjyrat e spektaklit. Premiera do të jetë më 11 maj në skenën e Teatrit Eksperimental.8 maj 2018 (gazeta-Shqip.com)