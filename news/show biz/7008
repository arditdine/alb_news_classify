Icardi ende nuk e di nëse do të vazhdojë ta veshë fanellën e Interit, apo të ndërrojë skuadër gjatë verës.Kapiteni i zikaltërve, Mauro Icardi, vazhdon të jetë në qendër të vëmendjes sa i përket të ardhmes së argjentinasit.Drejtori i Interit, Piero Ausilio, ka thënë se klubi është në bisedime të vazhdueshme me agjentin e sulmuesit, por që nuk do të bëhet publike asgjë, qofshin ato bisedime për rinovimin e kontratës, apo për largimin nga “San Siro”.Drejtori i Interit tha për “Mediaset Premium”: “Ne jemi në kontakte të vazhdueshme me agjentin e Icardit, qëllimi i përbashkët është për të parë nëse e ardhmja mund të ndahet së bashku dhe mbi të gjitha, gjithçka do të bëhet në heshtje”.“Duam të angazhohemi me veprime e jo fjalë, dhe të jemi të sigurt që të gjithë të janë të gatshëm për të dhënë më të mirën në fushë”, shtoi ai mes tjerash.Chelsea, PSG, Bayern Munich dhe Real Madrid – janë katër ekipet që interesohet për shërbimet e kapitenit të Interit. /Gazeta Express/