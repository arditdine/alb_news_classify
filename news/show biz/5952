Bashkëshorti i Sridevi Kapoor, e kujtoi yllin e Bollywood, si “arsyen përse qeshnim gjithmonë”, në një homazh prekës për të.Boney Kapoor ndodhej në Dubai me aktoren legjendare, kur ajo ndërroi jetë në moshën 54-vjeçare në vaskën e një hoteli, në atë që policia e ka klasifikuar si mbytje aksidentale.“Humbja e një mikeshe, gruas dhe nënës së dy vajzave të vogla, është një humbje që nuk mund të shpjegohet me fjalë”, shkruajti Boney Kapoor, një ditë pasi me mijëra persona mbushën rrugët e Mumbai për varrimin e aktores.Në një reagim llogarinë zyrtare të Twitter të Sridevi-t, ai shtoi: “Për mua ajo ishte dashuria ime, shoqja ime, nëna e vajzave tona, partnerja ime. Për vajzat tona ajo ishte gjithçka, jeta e tyre. Ajo ishte shtylla e familjes sonë. Perdet nuk mbyllen kurrë në jetën e një aktori sepse ai shkëlqen përjetë në ekranin e madh”.Boney, i cili kishte 21 vite i martuar me aktoren, të enjten u fotografua para trupit të saj sëbashku me dy vajzat Khushi dhe Janhvi.Në postimin e tij, ai bëri apel për respektim të privatësisë së tyre.“Shqetësimi im i vetëm në këtë moment është që të mbroj vajzat e mia dhe të gjej një mënyrë për të ecur përpara pa Sri.”“Ajo ishte jeta jonë, forca dhe arsyeja përse qeshnim gjithmonë. E donim jashtë mase. U prefsh në paqe e dashura ime. Jetët tona nuk do të jenë kurrë njësoj”, shkruajti Boney, i cili natën kur aktorja u shua po e priste atë për të ngrënë një darkë romantike sëbashku.Kapoor, e cila ka luajtur në rreth 300 filma, u shua në moshën 54-vjeçare më 25 Shkurt./tvklan.al