Këngëtarja Liljana Kondakçi ishte e ftuar në “Pasdite në Top Channel”. Në një rrëfim për jetën dhe familjen, dashuria dhe pasioni për muzikën, miqësitë me artistët dhe me çfarë merret sot këngëtarja e njohur.Ndër të tjera ajo paralajmëroi edhe një rikthim në muzikë. “Mund të bashkëpunoj me ndonjë kompozitor dhe mund të rikthehem”, u shpreh Liljana, e cila tha se i pëlqen muzika aktuale edhe pse thotë se në çdo kohë ka vend për vërejtje.Këngëtarja flet edhe për miqësinë me artistët, ndër të cilët përmend Ema Qazimin, Luan Zhegun, Sherif Mejdanin e të tjerë.Në emision pati edhe një mesazh nga Luan Zhegu. Ai tregoi detaje nga një nga koncertet që kanë marrë pjesë së bashkë, ndërsa më pas dha edhe vlerësimet e tij për Liljanën. “Je një nga artistet më të mëdha, do të mbetesh një ikonë e këngës së lehtë shqiptare”. Tha Zhegu.Më tej, Liljana foli edhe për familjen dhe vajzën e saj, të quajtur Elvis.“Vajza mban emrin Elvis. Kam qenë një fanse e Elvis Presley-t. Kur kam qenë shtatzënë nuk e dija nëse do të ishte djalë apo vajzë, por unë e kisha ndarë se si do ta vendosja emrin”, tregoi Liljana Kondakçi në “Pasdite në Top Channel”.Top Channel