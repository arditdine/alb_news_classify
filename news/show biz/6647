Vetëm një javë më parë në të gjithë mediat rozë qarkulloi lajmi për ndarjen e Jennifer Aniston dhe Justin Theroux. U aludua shumë rreth arsyeve të kesaj ndarje, sa vetë dyshja është distancuar nga e gjithë kjo. Por pas pushimit nga jeta virtuale, Justin është rikthyer me një mesazh i cili largon vëmendjen nga divorci i hidhur.Dje, aktori postoi një varg fotosh me disa këlyshë shumë të vegjël dhe qenusha… një prej tyre madje e ka kafshuar në hundë, me një diçiturë për Austin Pets Alive, një organizatë që funksionon për të ulur numrin e kafshëve të vrara në streha. “Një vizitë tjetër frymëzuese pranë njerëzve fantastikë dhe qenushave @austinpetsalive. Nuk mund ta besoj sesi bëjnë çfarë bëjnë, çdo ditë, me kaq qëndrueshmëri dhe dashuri për të shpëtuar qenushët dhe macet. Rekomandoj fort të shkoni atje dhe ta lini hundën t’jua kafshojë një pitbull i vogël pa dhëmbë. Këta të dy nuk janë gati për të ikur, por kur të jenë, shkoni t’i merrni…Më pas ai ka shtuar disa shënime për të adoptuar kafshët, por dhe me emrin e Selena Gomez për të marrë sa më shumë vizibilitet duke u treguar i sinqertë për arsyen dhe duke shprehur dhe bindjen që Selena do bënte gjithçka do mundte po t’i shihte këta tipat. Si duket Theroux e ka gjetur terapinë pas divorcit. 