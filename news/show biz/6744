KOSOVE – Këngëtarja më famë botërore, Rita Ora, do të marrë pjesë në manifestimin qendror që do të organizohet në Prishtinë, për 10-vjetorin e pavarësisë së Kosovës. Ky do jetë koncerti i parë i Rita Orës në vendin e saj të lindjes.Edhe pse ardhja e yllit me famë botërore u konfirmua nga ministri i Punëve të Jashtme dhe zëvendëskryeministri i Kosovës, Behgjet Pacolli këngëtarja ka postuar një status për ardhjen e saj në Kosovë. Postimi, i cili ishte shkruar në anglisht dhe në shqip shoqërohej dhe me një foto të një bluze të Ritës që lexonte Kosova.Me shumë siguri, logon që ka zgjedhur Rita për 10-vjetor, më 17 shkurt, në shesh, do ta shohim të veshur edhe nga shumë adhurues të saj.‘Përshëndetje të gjithëve! Jam shumë e lumtur që do të jem me ju në 10 vjetorin e Pavarësisë së Kosovës në Prishtinë. Kjo është një bluzë të cilën e kam dizejnuar për këtë rast dhe shpresoj të mbetet një kujtim i mirë për të gjithë ne. Ju dua, Rita’- ka shkruar këngëtarja me origjinë shqiptare në Instagram.(er.cu/BalkanWeb)