Kohët e fundit në media është shkruar se shumë shpejt në ekranin e Vizion Plus do të nisë “Dancing with the Stars”. Deri tani thuhet se moderatore e këtij programi do të jetë Almeda Abazi ish-miss Shqipëria. Por këtë vit programi i kërcimit do të vijë ndryshe nga më parë.Në muajin Mars në Vizion Plus do të nisë “Dancing with the Stars Best”. Burime të brendshme kanë treguar për blitz.al se kasti i këtij viti do të përbëhet nga personazhe të njohur të ekranit shqiptar por të cilët i kemi parë edhe më herët të kërcejnë.Produksioni ka menduar që këtë vit të realizojnë një “Dancing” në formën e një reality show ku personazhet që do të konkurrojnë në kërcim do të jenë 2 nga konkurrentët më të mirë të 6 edicioneve të mëparshme. Këtë vit ka shumë surpriza dhe konkurrenca do të jetë e fortë.