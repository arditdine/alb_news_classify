Pas 20 vitesh martesë, Xhim Belushi është drejt ndarjes nga bashkëshortja e tij. Aktorja Xhenifer Sloun dorëzoi të hënën dokumentet e divorcit në gjykatën e Los Angelesit, nga ku, siç shkruajnë mediat amerikane, doli pa unazë martese.Për motivet e ndarjes flitet shumë pak. Por nga ajo që shkruhet në dokumentet e divorcit, çifti ka pasur dallime të pakorrigjueshme. Sloun ka kërkuar kujdestari të përbashkët ligjore për dy fëmijët, vajzën 19-vjeçare Xhemison dhe djalin 16-vjeç Xhared.Kjo është martesa e tretë e yllit hollivudian me origjinë shqiptare. 63-vjeçari ka qenë i martuar edhe dy herë të tjera dhe ka një djalë nga martesa e parë, aktorin 37-vjeçar Robert Belushi. Xhim Belushi ka luajtur qindra role në filma të famshëm si Blues Brothers. Së fundi, ai do të marrë pjesë në serialin amerikan Savixh. Tv Klan