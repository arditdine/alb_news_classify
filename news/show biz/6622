Kanceri i prostatës është sëmundja më e zakonshme në Mbretërinë e Bashkuar që prek meshkujt, të cilët mund të humbin jetën nëse nuk e trajtojnë. Komediani me famë botërore, Stephen Fry po rikuperohet nga operacioni i kancerit të prostatës duke thënë se gjithcka shkoi shumë mirë.Ai bëri ndërhyrjen në fillim të janarit, gjë të cilën e bëri të ditur për publikun nëpërmjet postimeve në faqen e tij online. Stephen tha se ishte kancer i rrezikshëm por fatmirësisht nuk ishte përhapur për të prekur organet e tjera.“Për momentin jam mirë dhe i lumtur dhe doja t’ju lajmëroja që të merrnin fund spekulimet. Ajo që po bëj tani është rikuperimi”.Disa fjalë të tij shkaktuan të qeshura, ku tregonte se ishte mësuar me idenë e diagnozës së sëmundjes.“ Shihja veten dhe thoja, kam kancer. O zot, Stephen, ti nuk je ai tip njeriu që mund të ketë kancer. E di që është thënie e vjetër, por asnjëherë nuk ta merr mendja që mund të të ndodhë ty”.Në fund të videos, komediani tha se ndihet i lumtur që kanceri i mori fund, duke i nxitur të tjerët që të bëjnë kontrolle për të zbuluar nëse vuajnë nga ndonjë problem kaq serioz për jetën. 