Elton John është detyruar të largohet nga skena gjatë një koncerti në Las Vegas për shkak të sjelljes vulgare të një fansi, i cili ndodhej aty për të prishur spektaklin, theksoi sot këngëtari britanik.“Një fans ka vendosur duart në pianon time ndërkohë që po luaja dhe ka vazhduar edhe pse i kam kërkuar të ndalonte”, deklaroi ylli britanik 70 vjeç në një komunikatë të publikuar në rrjetin social Twitter.“Ky person ishte i pasjellshëm, i rrezikshëm dhe nuk kishte aspak respekt për spektaklin tonë dhe i thashë atë që ndjeva para se të largohesha nga skena deri në dëbimin e tij”, theksoi Elton John.Ai u ngjit sërish në skenë, por pa fansa rreth tij. Ky incident ndodhi ndërkohë që po interpretonte “Saturday Night’s Alright”.Këngëtari me më shumë se 250 milionë albume njoftoi këtë javë qëllimin e tij për t’u tërhequr në përfundim të një turneu, që do të zgjasë tre vite dhe me 300 koncerte, që do të fillojë më 8 shtator.(m.k/BalkanWeb)