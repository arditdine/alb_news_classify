“Three Billboards Outside Ebbing, Missouri” është fituesi i madh i çmimeve BAFTA 2018.Drama kriminale me regji të Martin McDonagh, rrëmbeu pjesën kryesore të tortës, Bafta-n për filmin më të mirë, aktoren më të mirë protagoniste me Francës McDormand dhe aktorin më të mirë jo protagonist, Sam Rockwell.Aktori më i mirë u shpall britaniku Gary Oldman, për portrezimin e arrirë të Winston Churchill në “Darkest Hour”.Ndonëse çmimet BAFTA nuk rezultuan aq të suksesshme pas 13 nominimeve për OSCAR, “The Shape of Water” rrëmbeu çmimin e regjisorit më të mirë, me Guillermo del Toro-n. Ndërsa një tjetër emër i madh, Sir Ridley Scott, mori çmimin e karrierës nga princi Uilliam. Regjisori britanik është përfolur shumë së fundi pas përjashtimit të Kevin Spacey-t nga filmi “All Money in the World”, pas shpërthimit të skandalit seksual.Ashtu si në “Golden Globe” edhe në çmimet BAFTA aktorët u paraqiten më veshje të zezë, në shenjë sensibilizimi ndaj ngacmimeve seksuale dhe përdhunimeve. Përjashtim ishte aktorja më e mirë Frances McDormand dhe princesha Kate Middleton e cila u shfaq me një fustan ngjyrë jeshile e errët me një fjongo të zezë. Nuk munguan as protestat në tapetin e kuq parakalonin yjet.Tv Klan