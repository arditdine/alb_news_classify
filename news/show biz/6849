BRITANI E MADHE – Robbie Williams foli publikisht për luftën me sëmundjen dhe shëndetin e tij mendor. Ish-anëtari i grupit Take That, në një intervistë për The Sun, tha se ka qenë duke luftuar me probleme mendore për një kohë të gjatë.“Unë kam një sëmundje që dëshiron të më vrasë dhe që është në kokën time, kështu që duhet të jem i kujdesshëm. Ndonjëherë më trullos dhe ndonjëherë pikërisht është ajo që kam nevojë në skenë”- tha Williams.“Por shumicën e kohës jam krejtësisht mirë dhe bëj një jetë normale. Jam duke u përpjekur të kaloj tundimet dhe problemet që po ndodhin midis veshëve të mi”, tha Williams.Këngëtari ka rrëfyer se e ka mësuar sëmundjen kur ishte vetëm 19 vjeç. Prej atëherë ka rënë disa herë në varësinë e drogës dhe alkoolit, me probleme të ankthit, peshës dhe frikës nga skenat. Rehabilitimin e ka filluar në vitin 2007 gjatë 33-vjetorit të tij dhe tregon se ka qenë “24 orë larg vdekjes” në vitin 2009 për shkak të një kokteji mjekësor me drogë dhe pilula.Ish-këngëtari i grupit muzikor “Take That”, ka thënë se në disa raste kjo betejë e ka përfshirë dhe herë të tjera ka nevojë për t’u ngjitur në skenë. “Përjetoj gjithsesi momente që janë të mrekullueshme”.Aktualisht ai ndodhet në Australi me turin “The Heavy Entertainment Show”, por Robbie ka pranuar se druhet shpesh për jetën e tij, sa herë që mbetet i vetmuar(BalkanWeb)