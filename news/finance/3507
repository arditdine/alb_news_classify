Qeveria e Iranit ka njoftuar se ka plan për ta zëvendësuar dollarin amerikan me euron në raportimet financiare.Masa shihet si pjesë e përpjekjeve për të shmangur kufizimet në qasjen ndaj monedhës amerikane midis tensioneve me Uashingtonin, si dhe për të parandaluar paqëndrueshmërinë e tregut të krijuar për shkak të luhatjeve në vlerën e monedhës iraniane rial ndaj dollarit amerikan.“Qeveria vendosi që të gjitha ministritë, organizatat shtetërore dhe kompanitë duhet të raportojnë bazuar në një kurs këmbimi euro-rial, të cilin Banka Qendrore e Iranit do të ketë për detyrë të raportojë shpesh”, tha agjencia shtetërore e lajmeve IRNA, përcjell Telegrafi.Nuk ishte e qartë kur vendimi do të bëhej efektiv, por pronarët e bizneseve thanë se presin që politikat e reja të hyjnë në fuqi.“Supozoj nëse përdorim euron si monedhë zyrtare, kjo do të zvogëlojë ndikimin psikologjik të luhatjeve të rialit kundrejt dollarit amerikan”, tha Newsha Sheikh Soleimani, një importuese i industrisë së pllakave dhe qeramikës.“Kompania jonë tregton kryesisht në euro, por ende disa nga fatura lëshohen në bazë të kursit të këmbimit rial-dollarë. Unë e mirëpres çdo masë për të rikthyer stabilitetin në tregun valutor”, shtoi ajo. /Telegrafi/