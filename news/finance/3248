Flet Z. Silvio Pedrazzi, CEO i Intesa Sanpaolo Bank AlbaniaSi e vlerësoni ecurinë e sistemit bankar dhe të bankës suaj në vitin 2017 dhe pritshmëritë për 2018?Në opinionin tim, ecuria e sistemit bankar në 2017-n, pas shumë vitesh përpëlitje, ka qenë më shumë sesa e kënaqshme. Më në fund, ne pamë një ndikim më të ulët të provigjioneve të kredisë dhe fluks më të ulët të kredive të reja me probleme. Kjo është e rëndësishme për dy arsye: Së pari, cilësia më e lartë e portofolit të kredive forcon përfitueshmërinë e bankës; së dyti, si rrjedhojë, bankat ndihen më konfidente për mundësitë e reja të huadhënies.Këto rrethana, të kombinuara me skenarin makroekonomik pozitiv si të brendshëm ashtu dhe të jashtëm, mund të konsiderohen si një pikë reale kthese për industrinë bankare. Nëse një situatë e tillë do të vazhdojë gjithashtu në 2018-n, unë realisht mendoj që do të kemi të gjitha parakushtet për një vit me aktivitet të mbarë.Sa i përket bankës sonë, dua të theksoj se Intesa Sanpaolo ka pasur një aktivitet shumë të mirë. Ne i kemi arritur gjithmonë objektivat tanë për sa i përket rritjes dinamike, zgjerimit të kredisë, reduktimit të portofolit të NPL-ve, që është tashmë shumë më poshtë sesa mesatarja e sistemit. Aktualisht, ne kemi konstatuar përmirësime të mëtejshme edhe në tre muajt e parë të vitit dhe në dritën e këtyre zhvillimeve, kam shumë besim për të ardhmen. Pa dyshim, shpresa është që ekonomia e Shqipërisë do të vazhdojë të rritet; siç ju e dini, performanca e bankave është gjithnjë shumë e varur nga cikli ekonomik.Banka e Shqipërisë ka prezantuar së fundmi një plan masash për të ulur nivelin e euroizimit në vend. Si e vlerësoni këtë plan masash, sa efektiv do të jetë ai dhe çfarë duhet bërë për të ulur përdorimin e euros në vend?Unë bie dakord që niveli i “euroizimit” në Shqipëri është shumë i lartë, edhe në krahasim me shtetet fqinjë, duke shkaktuar një sërë zhvillimesh, që duhet të menaxhohen me kujdes nga autoritetet. Lidhjet e thella me shumë ekonomi europiane, si Italia dhe Greqia, fluksi ende domethënës i remitancave po ashtu dhe niveli i Investimeve të Huaja Direkte e kanë bërë përdorimin e euros shumë të lartë, duke krijuar disa shtrembërime, që patjetër duhet të korrigjohen.Pasojat kryesore mund të jenë reduktimi i efektivitetit të politikës monetare, norma më e lartë e interesit në monedhën vendase, si dhe luhatshmëri më e lartë në kursin e këmbimit të monedhave; masat që janë zbatuar tashmë janë një përpjekje për të adresuar çështjet e theksuara. Megjithatë, sipas mendimit tim, rrënjët e problemit janë, nga njëra anë, qëndrimi i shqiptarëve për të mbajtur kursimet e tyre në euro (pavarësisht tendencës konstante të zhvlerësimit të euros ndaj lekut) dhe, nga ana tjetër, pjesa e lartë e pagesave të brendshme, që kryhen në valutë të huaj.Në këtë këndvështrim, mund të ketë më shumë veprim për të ndryshuar sjelljet e tilla duke vepruar në dy drejtime: përmirësimin e edukimit financiar të qytetarëve dhe detyrimin e përdorimit të monedhës vendase në sistemin lokal. Është për t’u habitur që individët preferojnë të mbajnë depozitat e tyre në Euro që është e nënçmuar, me normë interesi zero, ndërsa instrumentet financiare në lekë ende gëzojnë një kthim shumë interesant. Përfundimisht, le të mos harrojmë se jemi pranë sezonit të verës kur, si gjithmonë dhe në varësi nga hyrjet shtesë të parave, p.sh. remitancat dhe turizmi, monedha vendase ka tendencë të vlerësohet më tej.Ju përmendët që Banka Qendrore duhet të kishte marrë masa më të forta. Çfarë veprimesh duhet të ndërmerren?Banka Qendrore mund të ndërhyjë vetëm në fusha të kufizuara; Dua të them se institucionet e tjera mund të luajnë një rol edhe më të rëndësishëm, duke aktivizuar një gamë më të gjerë veprimesh. Ka shumë mënyra për të nxitur përdorimin e monedhës vendase, duke shfrytëzuar gjithashtu trajtimet e diferencuara fiskale për investimet financiare dhe për transaksionet që nuk janë bërë në monedhën vendase. Në fund të fundit, do të ishin qytetarët që do të zgjidhnin bazuar në lehtësinë e perceptuar.Cilat janë sfidat e sistemit bankar në afatin e shkurtër dhe të mesëm?Unë besoj se në skenarin afatshkurtër, bankat duhet të ndjekin një model biznesi të qëndrueshëm dhe të rrisin nivelet e tyre të përfitueshmërisë; në terma praktikë, kjo do të thotë të reduktojnë më tej kostot operacionale, të zgjerojnë burimet e të ardhurave ndërsa përmirësojnë cilësinë e portofolave të huave.Në afatin e mesëm, shoh dy tendenca kryesore makro që ndikojnë në këtë industri: Mjedisi Rregullator dhe Revolucioni Dixhital.Sa i përket çështjes së parë, skenari pas krizës është karakterizuar nga futja e një numri të madh të rregulloreve të reja, që kryesisht synonin zvogëlimin, menaxhimin dhe monitorimin më të mirë të rreziqeve të marra nga bankat. Këto rregullore prekin të gjitha fushat e biznesit bankar me qëllimin përfundimtar për të shmangur goditjet e ardhshme dhe për të mbrojtur klientët.Është e rëndësishme të theksohet se, kur flas për Rregullatorët, dua të them se e kam për të gjitha autoritetet vendore dhe ndërkombëtare që përcaktojnë Rregullat dhe Standardet; në këtë këndvështrim, është e qartë se industria bankare ka të ngjarë të jetë më e rregullta në mbarë botën. Zbatimi efektiv i masave të parashikuara nga çdo rregullore e re kërkon kosto dhe përpjekje të mëdha.Duke iu referuar Revolucionit Dixhital, ne tashmë kemi hyrë në një epokë të re, veçanërisht sa i përket banking-ut me pakicë. Çdo bankë duhet të përditësojë modelin e saj të biznesit, duke pasur parasysh se gjeneratat e reja do të kenë qasje në shërbimet bankare, kryesisht ose vetëm nëpërmjet kanaleve dixhitale. Është e parashikueshme domosdoshmëria për të rishikuar praninë e rrjeteve fizike dhe integrimin e të gjitha kanaleve dixhitale, në një platformë të vetme, duke u mundësuar klientëve të marrin gjithë shërbimin, duke përdorur një pikë hyrjeje të vetme.Nuk duhet të nënvlerësohet fakti që teknologjitë e reja lejojnë lojtarë të tjerë të hyjnë në arenë. Gjithnjë e më shumë banka do të përballen me kosto jashtëzakonisht të larta për t’u përshtatur me realitetin e ri. Si parakusht, për të mbështetur kostot e pritura, është niveli i përshtatshëm i përfitueshmërisë të lojtarëve. Siç u përmend më parë, niveli aktual në Shqipëri, në përgjithësi, nuk është ende i kënaqshëm, duke pasur parasysh gjithashtu se përfitueshmëria është e lidhur ngushtë me madhësinë e biznesit.Sistemi bankar është përfshirë së fundmi në një valë shitjesh e blerjesh. Si e vlerësoni këtë tendencë dhe si pritet të ndikojë në sistemin bankar?Në linjë me ato që thashë deri tani, konsolidimi i sistemit bankar është pozitiv dhe një pasojë e natyrshme e ndryshimeve të pritshme të tregut. Pritej prej shumë kohësh dhe tani ai ka filluar. Unë nuk e di kur do të përfundojë, por me siguri, në të ardhmen, ne do të kemi më pak banka, por që do të jenë më të mëdha. Shpresojmë që ky proces do të shkojë edhe në favor të klientëve, të cilët do të jenë më të sigurt dhe duhet të gëzojnë shërbime më të mira, më efikase dhe më pak të kushtueshme. Intesa Sanpaolo Bank Albania është një pjesë aktive e këtij procesi konsolidimi: ne jemi në proces për të integruar Veneto Banka, ky është hapi i parë dhe pastaj do të shohim.