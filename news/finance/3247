Flet z. Seyhan Pencapligil, Drejtor i Përgjithshëm dhe Anëtar Bordi i Bankës Kombëtare Tregtare (BKT)Do të jetë një tjetër vit pozitiv në sektorin bankar dhe ne presim përmirësim të mëtejshëm të portofolit të kredive të këqija. Këto mund të konsiderohen si hapa drejt normalizimit pas periudhës së krizës, e cila prodhoi një efekt negativ në të gjitha aspektet e sistemit bankar, madje edhe për ekonominë në tërësiSi e vlerësoni performancën e sektorit bankar dhe të bankës suaj në 2017-n?2017-a ishte një vit pozitiv në termat e përfitueshmërisë së sektorit bankar, kryesisht për shkak të kostove më të ulëta të provigjioneve. Megjithatë, rritja ishte e kufizuar për sa i përket madhësisë së aseteve dhe portofolit të huave, kishte një tendencë pozitive për uljen e treguesit të kredive me probleme, që ka kontribuar në rritjen e përfitueshmërinë. Një tjetër zhvillim pozitiv në sektorin bankar ishte dhe përmirësimi i të ardhurave jo nga interesi i sektorit.Cilat janë pritshmëritë në lidhje me performancën e sektorit bankar dhe të bankës suaj në 2018-n?Do të jetë një tjetër vit pozitiv në sektorin bankar dhe ne presim përmirësim të mëtejshëm të portofolit të kredive të këqija. Këto mund të konsiderohen si hapa drejt normalizimit pas periudhës së krizës, e cila prodhoi një efekt negativ në të gjitha aspektet e sistemit bankar, madje edhe për ekonominë në tërësi. Pritshmëritë pozitive për rritjen ekonomike dhe iniciativat e Partneritetit Publik Privat të qeverisë po nxisin optimizmin më tej. Gjithashtu, ne kemi vendosur objektiva optimistë për 2018-n, kemi synimin që të financojmë rritjen ekonomike të vendit.Banka e Shqipërisë ka publikuar së fundmi një plan veprimi për të reduktuar nivelin e euroizimit në ekonominë shqiptare. Si e vlerësoni këtë plan, sa efektiv mendoni se do të jetë dhe si ju propozoni që të reduktoni nivelin e euroizimit në Shqipëri?Siç e dini dhe ju, ne kemi ndërmarrë veprime paralelisht me këtë nismë përpara masave të Bankës së Shqipërisë. Ne po ftojmë konsumatorët që të konvertojnë kredinë e tyre nga Euro në Lek duke iu dhënë atyre fleksibilitet (lehtësi). Rreziku nga kursi i këmbimit është faktor shtesë për ekonominë dhe hendeku midis aseteve dhe detyrimeve duhet të reduktohet. Mund të konsiderohen si masa paraprake radikale, por kufizimi i individëve në marrjen e kredive në euro (nëse të ardhurat e tyre nuk janë në euro, ose niveli i të ardhurave të tyre nuk është i mjaftueshëm për të menaxhuar luhatjet në kursin e këmbimit) mund të sjellin kontribut shtesë.Sistemi bankar ka qenë i zënë së fundmi me shitblerjen e bankave. Si e vlerësoni këtë trend dhe cili do të jetë ndikimi në sektorin bankar?Në fakt, ka qenë brenda pritshmërive tona, duke qenë se disa banka kishin shprehur tashmë qëllimet e tyre për të reduktuar asetet jashtë vendit mëmë, duke shitur disa prej entiteteve që kanë jashtë. Do të jetë një konsolidim i shëndetshëm i sektorit shqiptar, madje edhe për vendet e origjinës në përputhje dhe me këshillat e Bankës Qendrore Europiane. Ka 16 banka në Shqipëri, e cila ka një popullsi prej 2.8 milionë banorësh, çka po pengon arritjen e një shkalle të mjaftueshme për të bërë disa investime, për të krijuar biznese të qëndrueshme dhe me përfitim.Cilat janë sfidat kryesore që do të përballet sistemi bankar në afatshkurtër dhe afatmesëm?Sfidat kryesore të sistemit bankar nuk mund të mendohen të ndara nga ekonomia e vendit. Që do të thotë nëse ekonomia e një vendi rritet, edhe sektori bankar rritet gjithashtu, nëse ekonomia përballet me vështirësi, do të jetë sfidë edhe për sistemin bankar, duke qenë se ky i fundit mbart mbi vete rreziqet e ekonomisë.