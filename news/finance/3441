Ministri i Financave, Bedri Hamza, gjatë vizitës së tij në Shtetet e Bashkuara të Amerikës është pritur në takim pune nga i ngarkuari për çështje të Financave ndërkombëtare dhe zhvillim dhe zyrtar i lartë në Departamentin amerikan të Shtetit, Roland De Marcellus.Me këtë rast ministri Hamza e falënderoj Marcellus për pritjen miqësore dhe e informojë atë për progresin e Kosovës në fushën e financave, qëndrueshmërinë makro-fiskale, menaxhimin e borxhit publike si dhe me zhvillimet pozitive rreth buxhetit të shtetit për vitin 2018 si dhe për sfidat me të cilat po përballet Kosova.Ai gjithashtu gjatë takimit falënderoj Qeverinë e Shteteve të Bashkuara dhe agjencionet e saja, në veçanti të gjithë taksapaguesit amerikanë për ndihmën e dhënë nga fillimi e deri më sot në zhvillimin e Kosovës dhe Qytetarëve të saj, sidomos në fushat të cilat po ndikojnë në zhvillimin ekonomik të Kosovës, shkruan Telegrafi.Ndërsa, i ngarkuari për çështje të Financave ndërkombëtare dhe zhvillim dhe zyrtar i lartë në Departamentin e Shteteve të Bashkuara të Amerikës Roland De Marcellus, falënderoj ministrin për vizitën dhe u shpreh i lumtur për takimin me ministrin e Financave të Kosovës. Dhe e përgëzoj ministrin Hamza për vendosjen e disiplinës financiare dhe për progresin e arritur në të gjitha fushat duke përfshirë edhe financat e Kosovës.“Vëmendja dhe Ndihma financiare e Shteteve të Bashkuara të Amerikës për Kosovën gjithmonë ka qenë dhe do të jetë edhe në të ardhmen në dispozicioni për zhvillimin e Kosovës. Edhe sa i përket Ministrisë së Financave për asnjë moment ndihma jonë nuk do të mungojë”, u shpreh gjatë takimit i ngarkuari për çështje të financave ndërkombëtare dhe zhvillim dhe zyrtar i lartë në Departamentin e Shteteve të Bashkuara të Amerikës Roland De MarcellusMe rastin vizitës në Departamentin e Shteteve të Bashkuara të Amerikës, ministri Hamza u nenshkrua edhe në librin e zisë për ish zonjën e parë të Shteteve të Bashkuara të Amerikës, Laura Bush e cila javën e kaluar ndërroi jetë. /Telegrafi/