Çmimet e naftës së papërpunuar u tregtuan të qëndrueshme në nivel më të lartë gjatë tregtimit aziatik për të mbetur pak më shumë se nivel prej 71 dollarësh, akoma afër niveleve të fundit. Tregjet e naftës kanë qenë të paqëndrueshme pasi që Presidenti i Shteteve të Bashkuara të Amerikës, Donald Trump, nxori SHBA-në nga marrëveshja ndërkombëtare bërthamore me Iranin, duke rritur rrezikun e konfliktit në Lindjen e Mesme dhe duke hedhur pasiguri mbi furnizimet botërore të naftës, shkruan Telegrafi.Irani aktualisht prodhon rreth 4% të furnizimeve botërore të naftës. Tregtarët presin që eksportet e naftës të Iranit të bien ndjeshëm pasi sanksionet e SHBA-së të rriten më vonë këtë vit. Rreth një milion fuçi nafte në ditë ka gjasa të zhduken, duke kërcënuar të ulin tregjet tashmë të shtrënguara të naftës në mungesë të furnizimit. Shifrat e OPEC-ut të publikuara të hënën treguan se inventarët e naftës në vendet e industrializuara të OECD-së në mars ranë në 9 milionë fuçi mbi mesataren pesëvjeçare, nga 340 milionë fuçi mbi mesataren në janar 2017. /Telegrafi/