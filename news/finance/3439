Në fillim të kësaj jave çmimi i aluminit është rritur në nivelin më të lartë në gjashtë vite, kjo vie si rezultat i sanksioneve amerikane ndaj gjigantit rus të aluminit Rusal.Në bursën e Londrës aktualisht metali tregtohej në 2,403 dollarë për ton. Më datë 6 prill, Shtetet e Bashkuara të Amerikës vendosën sanksione ndaj disa firmave ruse, përfshirë Rusal. Sanksionet ngrijnë të gjithë mjetet ruse që janë nën juridiksionin e Shteteve të Bashkuara të Amerikës. Rritja e aluminit në vlerë tregu vjen një muaj pas vendosjes së tarifave prej 10 për qind në importet e metalit nga Presidenti Donald Trump, shkruan Telegrafi.Ditën e hënë Rusal pësoi rënie gjigante në vlerë tregu dhe është një nga prodhuesit më të mëdhenj të aluminit në botë. Kolapsi i kompanisë mund të heqë një pjesë të madhe të ofertës së aluminit nga tregu.Trump ka thënë se tarifat nuk kanë treguar efekte negative ndaj ekonomisë amerikane.“Pavarësisht tarifave mbi aluminin, çmimi i metalit ka rënë me 4 për qind”, kishte shkruar më 6 prill, Trump. /Telegrafi/