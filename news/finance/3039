Më shumë se tri të katërtat e kompanive në Mbretërinë e Bashkuar i paguajnë burrat më shumë se gratë, thuhet në një analizë të BBC-së.Këto shifra janë publikuar pasi ka kaluar afati i fundit për dorëzimin e të dhënave për paga nga kompanitë në këtë vend.Më shumë se 10,000 kompani kanë publikuar të dhënat e tyre, ndërsa vetëm në ditën e fundit rreth 1,000 kompani kanë dorëzuar dokumentet e tyre për paga.Diferenca në paga bazuar në të dhënat e këtyre kompanive ka qenë 9.7 për qind.Sipas shifrave, del se 78 për qind e kompanive paguajnë burrat më shumë se gratë, derisa 14 për qind prej tyre e bëjnë të kundërtën, duke paguar gratë më shumë.Të dhënat përfshijnë vetëm pagën mesatare, duke ndarë veçmas fituesit më të mëdhenj nëpër kompanitë përkatëse.Në raport po ashtu është thënë se 8 për qind e kompanive kanë deklaruar se nuk bëjnë diferenca në paga në baza gjinore.  /Telegrafi/