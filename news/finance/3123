Banka e Anglisë pritet që të mos rrisë normën bazë të interesit në takimin e kësaj jave, gjë që sipas analistëve vendos në vështirësi paundin britanik. Guvernatori i Bankës së Anglisë, Mark Carney, do të përballet me vështirësi në përfundim të takimit, në komunikimin për të rritur pritshmëritë e tkurrjes monetare.Valuta ka rënë me rreth 6% kundër dollarit amerikan që prej mesit të muajit prill, duke thyer së fundmi mesataren lëvizëse 200-ditore. Dobësia e fundit lidhet me fuqizimin e dollarit amerikan.Megjithatë, sterlina ka rënë me 2% edhe kundrejt euros për të njëjtën periudhë. Sipas analistëve, negociatat për Brexit mund të fajësohen gjithashtu.Konflikti brenda kabinetit të Theresa May, duket se po kthehet në një pengesë për marrëveshjen e Britanisë me Bashkimin Europian që do të favorizonte investimet e bizneseve dhe nxisë rritjen ekonomike.Sipas pritshmërive të analistëve, perspektiva që Banka e Anglisë do të normalizojë politikat monetare së shpejti është zbehur gjithashtu, që ndikon në zhvlerësimin e paundit Britanik.Nga ana tjetër, Rezerva Federale ka premtuar të paktën tri ndërhyrje për këtë vit, duke fuqizuar dollarin amerikan kundrejt valutës.  /Telegrafi/