Aktorët e tregut presin që dollari të shkojë në 140 lekë, në rast se monedha e gjelbër do të shkojë në raportet 1 me 1 me euron, në tregjet ndërkombëtare, siç janë pritshmëritë…Dollari ka shënuar një tjetër rritje të fortë gjatë ditës së sotme, sipas kursit zyrtar të Bankës së Shqipërisë, duke u këmbyer me 126.99 lekë, ose 0.95 lekë më shumë se një ditë më parë. Ky është një tjetër rekod i ri i12 viteve të fundit (që nga prilli 2003).Rritja e dollarit në Shqipëri lidhet me sjelljen e tij në bursat ndërkombëtare. Euro arriti një rekord të ri të ulët të 11 viteve kundrejt dollarit ditën e sotme, teksa banka Qendrore Europiane (ECB) po përgatitet për të dhënë detaje të programit të saj stimulus prej 1 trilionë eurosh, që pritet të fillojë së shpejti.Monedha e përbashkët ra në $1.1026, niveli më i ulët që nga shtatori 2003. Rënia e euros erdhi teksa dollari vazhdoi të ecte mirë, si rrjedhojë e basteve se Rezerva Federale –në kontrast të plotë me ECB —po shkon drejt rritjes së parë të interesave këtë vit, në pothujase një dekadë.Është euro ajo që ka një sjellje krejt të kundërt nga bursat ndërkombëtare. Në tregun e brendshëm, gjatë ditës së sotme, euro është forcuar me 0.02 lekë, në 140.31 lekë, pavarësisht rënies së saj të fortë në bursa.Aktorët e tregut pohojnë se kërkesa për euro është e lartë për dy arsye. Së pari, kur ka rritje të dollarit në tregun e brendshëm, tregtarët synojnë që të blejnë euro, duke rritur kërkesën për monedhën e përbashkët.Së dyti, kërkesa natyrale për euron vijon të jetë e lartë, kreysisht nga bankat, që blejnë për llogari të klientëve të tyre.Mosrënia e euros në tregun vendas po bën që kërcimi i dollarit të jetë më i lartë në raport me rritjen e tij në bursat ndërkombëtare (me qëllim ruajtjen e kursit të kryqëzuar).Duke pasur parasysh këtë tendencë, aktorët e tregut presin që dollari të shkojë në 140 lekë, në rast se monedha e gjelbër do të shkojë në raportet 1 me 1 me euron, në tregjet ndërkombëtare, siç janë pritshmëritë…