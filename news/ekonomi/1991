Administrata tatimore ka futur në zinxhirin e tatimit mbi vlerën e shtuar të gjithë bizneset të cilët kanë xhiro vjetore mbi 2 milionë Lekë, kjo përfshirje në skemë është bërë në mënyrë automatike, shprehet në një njoftim Drejtoria e Përgjithshme e Tatimeve.Nga ana tjetër ajo u kërkon këtyre tatimpaguesve që të bëjnë riformatimin e kasave fiskale dhe të shtojnë vlerën 20% në kuponin që presin, si dhe të nisin të mbajnë tashmë librat e blerjes dhe shitjeve.Drejtorja e Përgjithshme e Tatimeve Vasilika Vjero ka zhvilluar dhe një takim me kryetarin e Shoqatës së biznesit të vogël Albert Nasto, ku është rënë dakord për të organizuar takime dhe trajnime për kategorinë e biznesit të vogël nga ana e administratës. Takimi vjen pas protestave që këto ndërmarrje zhvilluan disa ditë më parë.Tv Klan