Popullsia shqiptare është tkurrur 0.2% për vitin 2017-ë krahasuar më një vit më parë. Instituti i Statistikave Shqiptare raporton se shkak për këtë dukuri janë bërë dy faktorë: rënia e lindshmërisë dhe emigracioni.Në ndryshim nga viti 2016-ë, lindjet ishin 16% më të ulëta, duke bërë që shtesa natyrore e popullatës të jetë 8600 banorë, ndërsa raporti mes të huajve që kanë ardhur në Shqipëri dhe atyre që kanë shkuar për emigrim jashtë është – 14 900 persona.INSTAT raporton se vetëm vitin që shkoi nga vendi ynë janë larguar 39905 njerëz, ndërsa në 7 vitet e fundit, nga Shqipëria kanë ikur 330 mijë banorë, shifër kjo më e lartë se ajo e një qarku, si Durrësi apo Elbasani, të cilët kanë numrin më të madh të popullatës pas Tiranës.Gjirokastra, Dibra, Berati dhe Kukësi kanë numrin më të madh të të larguarve.Rekordi i rritjes së emigracionit nga shqiptarët është në vitin 2011, me rreth 55 mijë banorë, ritëm ky që më pas merr kthesën në trajektoren rënëse.  Por në vitin e fundit, INSTAT raporton numri i emigrantëve është rritur me 8 mijë persona më shumë se në gjatë 2016-s.Tv Klan