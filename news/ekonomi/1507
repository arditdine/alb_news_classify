Mes kompanive më të mëdha në Kosovë, që kontribuuan në forcimin e shtetit në 10 vitet e Pavarësisë, është renditur dhe Kompania EUROSIG. Në një aktivitet të organizuar nga Ora Ekonomike e Kosovës, më 13 shkurt në Prishtinë, EUROSIG Kosova, pjesë e EUROSIG Group, mori nga Presidenti Hashim Thaçi, “Medaljen e Mirënjohjes”, si një nga Kontribuuesit dhe Tatimpaguesit më të mëdhenj dhe më të mire në vend. Çmimi u tërhoq nga Presidenti i EUROSIG Group, Z.Kadri Morinaj, i cili shprehu vlerësimin e tij për këtë aktivitet dhe falënderoi organizatorët dhe Presidentin Taçi për vlerësimin e bërë ndaj kompanisë së tij.Në këtë aktivitet, Presidenti Hashim Thaçi, tha se, në dekadën e pare, shteti ka shënuar hapa të rëndësishëm në shumë fusha, në aspektin politik kombëtar e ndërkombëtar, për ekonomi, sport e kulturë. Thaçi falënderoi kompanitë e mëdha për kontributin e dhënë në forcimin ekonomik të Kosovës. Ndërsa ambasadori i Shqipërisë në Kosovë Qemal Minxhozi, me këtë rast tha se kjo ditë është emocionuese për të gjithë prodhuesit e Kosovës. Ai tha se tregu i gjithë Shqipërisë dhe Kosovës çdo ditë po fuqizohet dhe ka një ide për një treg të përbashkët që duhet të ndodhë dhe është në rrugën e duhur.Në këtë aktivitet të mbajtur në Prishtinë, presidenti Thaçi dhe disa ministra të fushës së ekonomisë në kabinetin e Qeverisë “Haradinaj” kanë ndarë mirënjohje për kompanitë më të suksesshme të vendit, ku ndër më të vlerësuarat ishte EUROSIG Kosova.(BalkanWeb)