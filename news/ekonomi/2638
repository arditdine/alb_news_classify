Teksa vendi është përfshirë në një debat mbi efektshmërinë e kontratave koncesionare, ecuria e kontratave aktuale hedh dritë se pse të gjithë rendin në këtë formë marrëdhënieje me shtetin. Tregu është i garantuar, fitimet po ashtu. Normat e fitimit, në pjesën më të madhe, luhaten nga 30 në 60%.Janë të shumta kompanitë koncesionare në këtë listë.I pari, sipas fitimeve në vlerë absolute, është Tirana International Airport, me 2.3 miliardë lekë.I dyti është Aleat, që ka me koncesion prodhimin dhe shpërndarjen e pasaportave, me 1.1 miliardë lekë fitime, ndonëse me rënie në raport me një vit më parë. Norma e fitimit në 2016-n ishte sërish e kënaqshme, prej 38.5%.Në listë janë dhe koncesionarët e energjisë, Energija D.O.O Veternik, GJO-SPA POWER dhe ALB-ENERGY.Koncesionari me normën më të lartë të fitimit është GJO-SPA POWER, me 64%. Përfitueshmëri të lartë kanë dhe operatorët që ofrojnë shërbime portuale, përkatësisht Anijet e Shërbimit Detar (59%) dhe Durrës Container Terminal (34.4).