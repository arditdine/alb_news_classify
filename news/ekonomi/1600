Kryetari i Komisionit të Ekonomisë, Erjon Braçe teksa pyeste ministrin e Ekonomisë, Arben Ahmetaj i cili raportonte në Komisionin e Ekonomisë, kërkoi nga qeveria që të gjithë banorët e zonës së Kukësit të përjashtoheshin nga tarifa e përdorimit të Rrugës së Kombit, duke qenë se ata nuk kanë asnjë alternativë tjetër apo rrugë dytësore për të dalë nga shtëpitë e tyre.“Nga 900 mln euro që kushtoi një segment i kësaj rruge, nuk u mendua për një alternativë dytësore për këta banorë që e kanë të vetmen alternatovë për të dalë nga shtëpitë e tyre këtë rrugë. Banorët duhen të përjashtohen nga pagesa e asaj tarifës, që do të thotë që banorët e zonës për shkak të mungesës së një rruge dytësore, që agai i ka ndërtuar në këtë vend nuk janë shoqëruar fare me rrugë dytësore, po për shkak se në këtë zonë fshatrat janë ndarë në mes dhe nuk ka as mbikalime as nënkalime, dhe banorët e zonës për të shkuar në shtëpinë e tyre duhet të hynë të dalin qoftë për 2-3 km duhen përjashtuar nga tarifa. Doja të dija nëse ju po i mëshoni kësaj pike apo jo. Shërbimi urban është i përjashtuar apo jo, me qëllim që mos të ndikojë në çmimin e biletës së udhëtimit të banorëve të qarkut të Kukësit?”, tha Braçe.4 prill 2018 (gazeta-Shqip.com)