Presidenti Ilir Meta nuk ka firmosur dekretin për ndërtimin e Aeroportit të Vlorës.Megjithatë, ligji është konsideruar i miratuar dhe është publikuar në Fletoren Zyrtare, pasi Meta nuk e ka kthyer mbrapsht atë në Kuvend, çka ka bërë që ligji të miratohet në heshtje.Kujtojmë që PD dhe LSI kishin votuar kundër ndërtimit të aeroportit të Vlorës.Ligji i publikuar sot në Fletoren Zyrtare pa firmën e Ilir Metës:Procedura e negocimit të ligjitProcedura e negocimit për lidhjen e kontratës do të ndiqet nga komisioni i negocimit të kontratës, i ngritur me urdhër të Kryeministrit, i cili kryesohet nga Ministri i Infrastrukturës dhe Energjisë dhe në përbërje të tij ka anëtarë, përfaqësues nga Ministria e Financave dhe Ekonomisë, Avokatura e Shtetit, Autoriteti i Aviacionit Civil dhe përfaqësues nga institucione të tjera që gjykohen të nevojshme, i cili fillon negociatat brenda 45 ditëve nga momenti i hyrjes në fuqi të këtij ligji.Komisioni i negocimit të kontratës vlerëson dhe negocion me shoqëritë ?Cengiz Construction &amp; Kalyon &amp; Kolin Construction? propozimin e paraqitur prej tyre dhe harton projektkontratën finale të negociuar nga palët, shoqëruar me relacionin përmbyllës të negociatave.Komisioni i negocimit të kontratës mund të asistohet nga një konsulent, i përzgjedhur sipas një procedure të veçantë, të përshpejtuar, që miratohet nga Këshilli i Ministrave.Projektkontrata, e shoqëruar me relacionin përmbyllës të negociatave, brenda një afati prej 90 ditësh nga data e nisjes së negociatave, i dërgohet për nënshkrim Ministrit të Infrastrukturës dhe Energjisë dhe Ministrit të Financave dhe Ekonomisë.Nënshkrimi i kontratësNënshkrimi i kontratës nga Ministri i Infrastrukturës dhe Energjisë dhe Ministri i Financave dhe Ekonomisë bëhet brenda afatit kohor prej 10 ditësh nga data e marrjes së projektkontratës dhe relacionit përmbyllës të negociatave.Ministri i Infrastrukturës dhe Energjisë dhe Ministri i Financave dhe Ekonomisë mund t?i kërkojnë komisionit të negocimit të kontratës rishikimin e projektkontratës. Ky komision duhet të rinegociojë dhe t?ua paraqesë për nënshkrim ministrave projektkontratën, të shoqëruar me relacionin përmbyllës të negociatave, brenda afatit kohor prej 30 ditësh, duke filluar nga data e kthimit.Miratimi i kontratësMinistri i Infrastrukturës dhe Energjisë dhe Ministri i Financave dhe Ekonomisë dërgojnë për miratim në Këshillin e Ministrave projektligjin e hartuar nga komisioni i negocimit të kontratës, brenda 10 ditëve nga data e nënshkrimit të saj.Kontrata miratohet nga Kuvendi i Republikës së Shqipërisë.Data e hyrjes në fuqi e kontratës do të jetë data e hyrjes në fuqi të ligjit, pas miratimit nga Kuvendi i Republikës së Shqipërisë.