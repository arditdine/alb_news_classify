Kompania e shpërndarjes së energjisë ka nisur aplikimin e sistemit të monitorimit online të kabinave elektrike. Investimi i parë është bërë në zonën e qendrës së kryeqytetit, çka pritet të reduktojë ndjeshëm ndërprerjet e energjisë.Në kohë reale, punonjësit e OSHEE-së do të shohin ngarkesën që ka rrjeti dhe do të balancojnë shpërndarjen e energjisë në mënyrë që të mos krijohen defekte. Kjo masë për ministrin Damian Gjiknuri, do të ulë më tej edhe nivelin e humbjeve.“Të gjithë këto investime që shikoni këtu janë shumë të domosdoshme pasi kontrollojnë flukset, menaxhojnë më mirë energjinë, menaxhojnë më mirë humbjet dhe patjetër të gjitha këto sjellin shëndoshjen financiare të sektorit elektronergjetik”.Monitorimi online do të shtrihet më pas edhe në qytete të tjera të vendit, ndërsa këtë vit, do të përfshihen 250 kabina të kryeqytetit.“Do të vazhdojë të zgjerohet në Durrës, Vlorë, Shkodër dhe në Elbasan, qytetet kryesore. E reja e kësaj teknologjie monitorimi online është që me anë të kësaj teknologjie ne mund të operojmë shumë më shpejt dhe më mirë në rrjet, ulet numri i defekteve, ulet numri i ndërprerjeve, ruhen pajisjet nga defektet që mund të ndodhin”.Kabinat e lidhura online do të kenë matës “smart” i cili do të ofrojë bilancin e energjisë në kohë reale.Tv Klan