Në tregun më të madh të kryeqytetit, atë të “Medresesë” sipërmarrësit e vegjël kanë pritur orën 11:00 për të ulur qepenat e bizneseve, ashtu siç edhe kishin paralajmëruar ditën e djeshme, në një nismë që shkon kundër vendimit të qeverisë për t’i përfshirë në skemën e TVSH-së.Protesta në Tiranë është shtrirë zinxhir edhe në tregun Çam, dyqanet tek Tregu Elektrik por edhe biznese të tjera në rrugët kryesore të kryeqytetit.Nën argumentin se TVSH-ja do t’i falimentojë jo vetëm tregtarët në Tiranë kanë ulur qepenat, por edhe shumë të tjerë në qytetet kryesore të vendit si Fieri, Durrësi, Shkodra, Korça, Berati dhe Elbasani kanë vepruar njësoj.Tregtarët në Berat e Durrës janë shprehur për mediat se edhe pa TVSH-në janë të falimentuar, ndërsa me skemën e re qeveria i ka dhënë një goditje të rëndë.Ndërkohë protestës së biznesmenëve të vegjël që duket se për të parën herë janë unifikuar në qëndrimet e tyre, në Tiranë i janë bashkuar deputetët e dy partive kryesore opozitare PD dhe LSI.Protesta e bizneseve të vogla do të vazhdojë përreth një orë dhe tregëtarët janë shprehur se janë kundër skemës së TVSH-së, ndaj mund të hyjnë edhe në grevë urie nëse do t’iu duhet ta ndalin atë.Ndërkohë kreu i opozitës, Lulzim Basha vazhdon të jetë i bindur se pas përfshirjes në skemën e TVSH-së edhe të biznesit të vogël qëndron një projekt i ri koncesioni. Akuzën e çon direkt në familjen e kryeministrit. Sipas Bashës, përfitimi i qeverisë në buxhet nga vendosja e kësaj takse është mininimal, ndërsa kostoja për bizneset dhe qytetarët është e madhe.Protesta e bizneseve është e treta e madhe që po zhvillohet brenda 10 ditësh, pas asaj kundër pagesës në “Rrugën e Kombit” dhe bllokimit të rrugëve në 4 pikat kryesore të vendit.Ndarja e deputetëve të PD dhe LSI:Rruga Durrësit: Nga PD- Edi Paloka; Nga LSI- Nora MalajDon Bosko: Nga PD- Edmond Spaho; Nga LSI- Shezai RrokajRruga Kavajes: Nga PD- Florion Mima dhe Klevis Balliu; Nga LSI- Floida KërpaciTregu Ushqimor: Nga PD- Halim Kosova, Xhemal Gjunkshi; Nga LSI- Silva cakaTregu tek Fakulteti i Ndërtimit: Aldo Bumçi, Flamur Noka; Nga LSI- Endrit BraimllariTregu tek Medreseja: Nga PD- Jorida Tabaku, Romeo Gurakuqi; Nga LSI- Viktor TushaTregu i Elektroshtepiakeve: Nga PD- Isuf Cela, Myslym Murrizi, Ervin Salianji, Valentina DukaTregu Çam dhe Myslim Shyri: Nga PD- Genc Pollo, Gent Strazimiri; Nga LSI-Kejdi Mehmetaj10 prill 2018 (gazeta-Shqip.com)