Politikat e lejeve prindërore ndryshojnë shumë në mbarë botën – nga zero leje të paguara në SHBA deri te 87 javë të paguar në Estoni. Po në Shqipëri? Ligji parashikon deri në 365 ditë lejë prindërore, por sa i përket pagesës, nuk është paga e plotë. Në këtë drejtim, të tjera shtete konkurrojnë fort sa i përket kësaj politike. Për shembull, Kroacia paguan 208 ditë pune të plota si leje lindje, me 100 % të pagës së punonjësit.Në një nga nënkategoritë e marra në konsideratë gjatë përpilimit të Doing Business 2018, nga Banka Botërore, është ajo e disponueshmërisë së lejes së lindjes, si pjesë e rregullimit të tregut të punës, nga ku janë marrë këto të dhëna.Bosnja dhe Hercegovina është i vetmi shtet në Ballkan që ka të njëjtën politikë si ne, sa i përket lejes së lindjes, me disponueshmëri 365 ditë kalendarike, por jo më pagë të plotë. Politika është e tillë, 80 % e pagës neto për gjashtë muajt e parë (e përllogaritur nga paga e marrë gjatë 12 muajve të fundit) dhe 50 % e pagës neto për 6 muajt e dytë (n.q.s. e marrin).Një ndër shtetet në Ballkan që ka politikën e ofrimit të pagës së plotë në lejen e lindjes është Kroacia, mirëpo ditët e disponueshme janë më pak, përkatësisht 208. Kosova ofron 270 ditë kalendarike leje, por jo 100 % të paguara. Nga ana tjetër, Maqedonia ofron 270 ditë kalendarike, por me 100 % të paguara, sipas pagës së punonjësit. Mali i Zi është shteti në Ballkan që ofron më pak ditë leje lindje, veçse 45 ditë kalendarike, mirëpo me 100 % të pagës. Serbia ofron leje 135 ditë kalendarike, sipas ligjit, por me 100 % të pagës.Vetëm katër shtete nuk kanë të mandatuar lejen e lindjes: Liberia, Papua, Guinea e Re dhe Shtetet e Bashkuara. Sipas statistikave, vetëm 11 % e amerikanëve përfitojnë leje lindje pjesërisht të paguar, sipas një marrëveshje direkte me punëmarrësin. Pjesa tjetër mund të marrin maksimumi 12 javë leje, por të papaguar./monitor/(BalkanWeb)