Kryeministri Edi Rama dhe ministri i Financave Arben Ahmetaj zhvilluan një takim me biznesin e vogël. Në fjalën e mbajtur Rama deklaroi se bizneset nuk e kanë hallin të TVSH, por të tavani i vendosur. Sipas Ramës, kjo ka bërë që bizneset të bëjnë bilance të rreme dhe për të shmangur abuzimet ai bëri me dije se tavani do të rritet në 10 milionë të reja.“Problemi juaj nuk është TVSH-ja. Problemi juaj është tavani 8 milion, sepse duke kapërcyer tavanin ju ktheheni në subjekt që pastaj është i detyruar të paguaj një taksë nga 5 për qind në 15 për qind. Kjo bën që shumë prej jush të gënjejnë me bilancet dhe për të mbajtur kokën nën tavan, edhe pse xhiron e kanë më lart se 8 milion, jetojnë me stresin e vazdueshëm të hartimit të bilanceve te rreme.Këtë çështje mendoj se ka ardhur koha ta drejtojmë si duhet, që asnjë biznes i vogël të mos gënjejë. Tavani të rritet mbi 100 milionë dhe me rritjen e tavanit, ju nga gënjeshtarë ktheheni në aleatë të shtetit”, theksoi Rama.27 prill 2018 (gazeta-Shqip.com)