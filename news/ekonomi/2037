Banka e Shqipërisë ka insistuar se strategjia e saj për stimulimin e përdorimit të monedhës vendase nuk k asnjë efekt psikologjik dhe se agjentët ekonomikë nuk duhet të veprojnë nën panikun e luhatjeve të kursit për të konvertuar eurot në lekë.“Në radhë të parë do i ftoja eksportuesit të vijnë dhe të bashkëbisedojnë me ne për ti sqaruar mbi efektet që ka jo vetëm strategjia jonë për stimulimin e monedhës vendase por edhe roli dhe forma që po e bëjmë. Letrën e tyre e kemi marrë por dua të nënvizoj se ne e shohim efektin e kursit të këmbimit në aspektin makroekonomik.Lidhur me efektin psikologjik nga strategjia. Faktikisht kjo strategji është e lidhur me disa norma mbi bazën e rezervës së detyrueshme që aplikohen vetëm në tregun bankar. Nga të dhënat që kemi ne, niveli i depozitave në euro nuk ka ndryshuar përkundrazi është rritur. Nëse ka një shprehje në rënie të këtyre depozitave është nga mbiçmimi i lekut. S’kemi as rënie të depozitave as normave. Strategjia e përdorimit të monedhës vendase kemi vlerësuar të ketë një efekt neutral. Parashikimet janë për një efekt në ulje e pozicioneve të monedhës së huaj 3-5vite. Nëse kemi një efekt psikologjik vjen nga tregu dhe nga zhurma e krijuar. Kemi flukse të larta hyrëse dhe faktorë fondamentalë që ne i kemi shpjeguar.Nëse kemi një mbiçmim nga faktorët fondamentalë tregon një nivel të ri të ekonomisë. Por nëse kemi një mbiçmim më të lartë se faktorët fondamentalë ne pastaj shohim stabilitetin e çmimeve dhe do reagonim në përputhje me regjimin Po monitorojmë kursin në mënyre ditore duke përcaktuar ecurinë. Jemi në të njëjtat konkluzione. Do u bëja thirrje agjentëve ekonomikë të mos bënin konvertime të nxitur nga oshilacionet e kursit. Çdo ndikim psikologjik ose i faktorëve të ndryshëm është gjithmonë i përkohshëm pra kalimtar” tha Guvernatori Gent Sejko në daljen e tij për vendimmarrjen e Këshillit Mbikqyrës.Ekonomia në rritje, norma e interesit per lekun nuk ndryshonBanka e Shqipërisë ka mbajtur të pandryshuar normën bazë të interesit për lekun në 1.25 për qind ndërkohe që për depozitat një ditorë në nivelet 0.25 % dhe 2.5 %.Lidhur me ecurinë e ekonomisë Sejko tha se po mbahet një trend pozitiv. “Kushtet mbeten të përshtatshme për përmbushjen e objektivit të inflacionit.  Ky I fundit shënoi një normë mesatare 1.9 për qind për 3 muaj e 2018 një rritje e lehtë në raport me 3 mujorin paraardhës” tha Sejko duke nënvizuar se grupi I qirave ka kontribuar pozitivisht në inflacion. Sipas tij ekonomia shqiptare ka mbajtur edhe gjatë 3 mujorit të parë 2018 të njëjtin trend rritës si në tremujorin e fundit të 2017 të paktën sipas informacioneve të siguruara në mënyre indirekte.Politika monetare e BSH mbetet një faktor i rendësishëm në këtë zhvillim/Tregjet financiare kanë ofruar norma interesi të përshtatshme dhe likuiditet ndërkohe që kredia për ekonominë u rrit 3.3 për qind gjatë 3 mujorit të parë të vitit ku vetëm portofoli në lekë është me një rritje 7 për. /Monitor/