Grupi i punës i ngritur nga Ministria e Financave ka finalizuar opsionet kryesore, se si qeveria do të ndërhyjë për të shpëtuar skemën e pensioneve në fshat.Ndryshimet e reja ligjore do t’u japin si alternativë fermerëve që nëse ata duan, mund të paguajnë kontribute shoqërore sa gjysma e pagës minimale, pra 12 mijë lekë, dhe jo 24 mijë sa është sot, ndërsa shteti nuk do të subvencionojë më pagesën e gjysmës së shumës. Ministri i Financave Arben Ahmetaj ishte në Maliq për të zhvilluar një bisedë sensibilizuese me fermerët, për rëndësinë që ka pagesa e këtyre kontributeve. “Kontributi që ju paguani nuk është para që i shkon shtetit për shtetin, nuk është një taksë. Kontributi është aty, një formë depozitimi e juaja për ta rimarrë një ditë, kur të dilni në pension. Kontributi që ju paguani është para që ju kthehet mbrapsht në moshën e tretë dhe është shumë e rëndësishme që ta kuptoni si të tillë”.Aktualisht të vetëpunësuarit në fshat japin 34 mijë lekë në vit për pensionin që do të kenë ndërsa 32 mijë të tjera i subvencionon buxheti i shtetit. “Mos harroni që kur ju paguani 34.800 lekë të reja në vit, shteti subvencionon, pra bashkë-investon në pensionin tuaj më shumë se gjysmën, në mënyrë që të kapë nivelin e rreth 66 mijë lekë kontribut në vit për ta përputhur atë që ju do të merrni si fermerë kur të dilni në pension, që të jetë gati e përafruar me atë që marrin në zonat urbane”.Në 2016-n defiçiti i skemës së pensioneve në fshat rezultoi 115 milion dollarë, ndërsa numri i kontribuesve ra me 36 mijë. Ligji i pensioneve siguron pension social në masën 8 mijë lekë edhe për rata që nuk kanë paguar kontribute.Tv Klan