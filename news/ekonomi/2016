Riciklimi i plastikësPlastika është ndër materialet më të përdorura në pjesën më të madhe të sendeve që na rrethojnë. Që prej shisheve plastike të ujit, ambalazhimet e detergjentëve, te pajisjet elektroshtëpiake, pajisjet mjekësore, makinat, etj., mund të thuhet se notojmë mbi plastikë, material të cilit i duhen mbi 1000 vjet që të dekompozohet. Pa riciklim, nivelet e ndotjes dhe sasia e mbetjeve nuk do të matej. Plastika ka gamë të gjerë, te ne më tepër riciklohet, iku në mënyrë përfundimtare, diku më shumë se gjysma, ka një treg të madh, 100% eksport.Përafërsisht 1.6 milionë njerëz në mbarë botën janë aktivë në industrinë e riciklimit. Së bashku, ata trajtojnë më shumë se 600 milionë tonë mbetje të riciklueshme çdo vit. Me një xhiro vjetore prej më shumë se 200 miliardë dollarësh, aq sa PBB-ja e shteteve si Portugalia, Kolumbia dhe Malajzia, sektori tashmë është bërë një nxitës kryesor për zhvillimin e qëndrueshëm. Në botë, rreth 10% e kësaj shume shpenzohet në teknologji të reja, hulumtim dhe zhvillim, të cilët kontribuojnë në krijimin e vendeve të punës që kërkojnë kualifikim më të lartë dhe duke ruajtur mjedisin.Industria e riciklimit është bërë pjesë integrale e shoqërisë moderne, jo vetëm për shkak të ndikimit të saj social dhe ekonomik, por edhe për shkak se ajo luan rol jetësor për të ardhmen e planetit tonë. Përdorimi i materialeve të ricikluara përkthehet drejtpërdrejt në më pak burime natyrore që përdoren dhe në mënyrë të konsiderueshme më pak energji konsumohet në krahasim me proceset e prodhimit, duke përdorur materiale nga e para.Kohët e fundit është ndezur debati mbi mënyrat e trajtimit të mbetjeve, në rast se duhet incenerimi i tyre apo riciklimi.Riciklim1 ton plastikë kushton 200-250 euro, e mbledhur, e seleksionuar, e presuar që shkon te ricikluesi si lëndë e parë. Mbas riciklimit vlera 600-800 euro/ton. Nëse kthehet nga lëndë e parë në produkt, vlera varion nga 1200 – 2000 euro për ton. Një sasi e madhe eksportohetIncenerim1 ton plastikë për t’u transportuar deri në incenerim, 25-30 euro kosto për t’u grumbulluar + transportuar deri tek inceneratori, edhe tarifa e inceneratorit 30 euro për ton, duhen rreth 60 euro për të djegur 1 ton, për një ton 10 euro energji, 50 euro duhen paguar. Humb publiku dhe industria.