Pavarësisht se Shqiptarët janë grupimi i dytë më i madh i emigrantëve në Itali pas rumunëve, kur bëhet fjalë për dërgesat e parave drejt atdheut, shqiptarët nuk hyjnë as në listën e 10 kombësive të para në këtë drejtim.Të dhënat e Bankës Qendrore të Italisë të përpunuara nga ?Fondacioni Leone Moressa? dhe e përditshmja ?Ilsole24ore? tregojnë se, shqiptarët janë të 12-të në listë, në terma absolutë, me vetëm 128 milionë euro dërgesa gjatë 2017-ës në vendin e tyre të origjinës, pra në Shqipëri.Në  krahasim me vitin 2011 kemi të bëjmë me një rënie me 7.2%, gjë që është rrjedhojë e drejtpërdrejtë e krizës që goditi të gjithë Europën e në veçanti Italinë.Të dhënat tregojnë kështu qartë se, kursimet e shqiptarëve tashmë  nuk kanë më si destinacion Shqipërinë, raporton Scan.Ndërkohë që në fillimet e emigracionit, në vitet `90, paratë e fituara dërgoheshin në familje për të ndihmuar sadopak apo edhe për t`i investuar, kryesisht në sektorin imobiliar, me kalimin e viteve tashmë kjo tendencë është përmbysur tërësisht.Paratë e kursyera tashmë ngelen brenda Italisë.Një ndër arsyet është numri i lartë i sipërmarrjeve të drejtuara nga shqiptarë, pasi në vendin fqinj numërohen zyrtarisht 41 mijë biznesmenë shqiptarë.Kjo do të thotë se, paratë riinvestohen në biznes, duke bërë që gradualisht të ?harrohet? atdheu.Paratë e shqiptarëve tashmë të integruar në Itali shkojnë edhe për arsimimin e fëmijëve, investime në pasuri të patundshme në Itali, etj.Integrimi i shqiptarëve në ekonominë italiane, tashmë që ka kaluar më shumë se një brez është arsyeja kryesore e kësaj renditje.