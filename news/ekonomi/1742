Vetëm dy ditë më parë Apeli i Krimeve të Rënda la në burg ish-drejtuesin e ARRSH-së, Dashamir Xhika dhe dy ish-zyrtarët Albens Alite dhe Aksel Qurduka, duke i hapur rrugë një shqyrtimi në terren nga 3 ekspertë të dëmeve të shkaktuara nga abuzimi me fondet e autostradës Tiranë-Elbasan.Pavarësisht këtij vendimi, Prokuroria e Krimeve të Rënda ka nisur hetimin edhe për ndryshimin që i është bërë herë pas here kontratave për ndërtimin e këtij aksi rrugor, për të cilin është përllogaritur një dëm prej rreth 53 milionë dollarë në buxhetin e shtetit.Krimet e Rënda kanë vendosur të marrin në pyetje anëtarët e Bordit, të cilët janë anashkaluar gjatë nënshkrimit të kontratave.Organi i akuzës është tronditur nga fakti se kontrata për ndërtimin e Tiranë-Elbasan është ndryshuar plot 12 herë. Kjo ka shtyrë Prokurorinë, që të marrë në pyetje edhe përfaqësuesit e avokaturës.1 mars 2018 (gazeta-Shqip.com)