Hyrja në fuqi e tatimit mbi fitimin 5% edhe për biznesin e mesëm, do të bëhet brenda 2 muajve. Gjatë një bashkëbisedimi me sipërmarrësit e vegjël, Ministri Arben Ahmetaj tha se qeveria po punon mbi variantin që kjo taksë të jetë në këtë masë për ndërmarrjet me xhiro mbi 10 milionë lekë, e se diskutimet janë që ky kufi të bëhet deri në 12 apo 15 milionë. Aktualisht biznesi me xhiro vjetore mbi 8 milionë paguan 15% të fitimit të tij.Por Ahmetaj premtoi se do të merrte parasysh edhe thellimin e progresivitetit në çështjen e tatimit mbi fitimin.Ministri i Financave premtoi një deklaratë të thjeshtuar të Tatimit mbi Vlerën e Shtuar për bizneset me xhiro mbi 2 milionë lekë, që kanë hyrë për herë të parë në këtë skemë, ndërsa tha se nuk do të ketë asnjë gjobë nga tatimet për plotësim të gabuar të deklaratës.Tv Klan