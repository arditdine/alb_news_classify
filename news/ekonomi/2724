Ministri i Financave, Arben Ahmetaj ka folur në Komisionin Parlamentar të Ekonomisë lidhur me skemën e taksimit të Rrugës së Kombit.E nisur pa praninë e opozitës, Ahmetaj ka sqaruar se rruga është e papërfunduar dhe se duhen 200 milionë euro për mbylljen totale të saj ku në segmentin e dytë mungojnë masa mbrojtëse dhe  urat.?Taksa e qarkullimit nuk shkon në destinacionin e përdorimit. Shkon për ndërtim rrugësh, shlyerjen e borxhit të trashëguar, për financimin e shëndetësisë dhe ndihmës ekonomike.? tha Ahmetaj. Ndërkohë sipas ministrit Ahmetaj gjeneza e kontratës koncesionare fillon me VKM 874, në 2011 për përcaktimin e autoritetit kontraktues për mirëmbajtjen dhe operimin e autostradës Milot-Morinë.Për transparencë procesi ka filluar që në 2011. Ahmetaj tha se konsulenti paraqiti 3 skenarë, për kryerjen e investimeve në rrugë.Kontrata është bërë efektive në 9 shtator 2017 dhe është firmosur nga Ministri Sokol Dervishaj. Kontrata bazohet në skenarin 1 të IFC. 5.3 dhe 5.9 euro për një makine pa TVSh, qeveria jonë arriti një marrëveshje 5.5 euro me TVSH.E kemi të domosdoshme të kthehemi në historik të rrugës. Ajo rrugë është e papërfunduar dhe ka kushtuar 1.3 miliardë dollarë. Nga të cilat 300 milionë janë të vjedhura, ku Lulëzim Basha ishte kryesori.Të ardhurat nga projekti, përllogaritjet janë mesatare, 12.6 milionë, teksa dyshemeja vjetore e të ardhurave nga koncensionari është 9.4 milionë euro. Qeveria do të plotësojë shumë nën 9.4 milionë euro që mungon nga trafiku garantuar, shprehet Ahmetaj. Nga ana tjetër, deputeti socialist Erion Brace tha se ndërtimi i rrugës nuk e ka zbutur varfërinë në Kukës.?Nuk më rezulton se përmbush qëllimin, si në turizëm ashtu edhe në ekonomi. Varfëria në qarkun e Kukësit nuk është ulur. Duhet ta kishit bërë kohë më para komunikimin me median, njerëzit dhe deputetë, të kërkoni ndjesë. Rruga ka marrë karakter urban Banorët duhen të përjashtohen nga taksa? tha Braçe.(TemA)