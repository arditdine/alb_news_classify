Nga Lezha kryeministri Edi Rama deklaroi se do të nxiten investimet në agroturizëm. Ai tha se agroturizmi është një biznes i rëndësishëm dhe fitimprurës. Rama përmendi edhe disa nga investimet që pritet të bëhen në Lezhë.Më tej ai shtoi se padurimi i qytetarëve i mirëkuptuar, por sipas tij borxhet e lëna janë shumë të mëdha.“Kemi marrë vendim për listën e 100 fshatrave që do të mbështeten me prioritet mbështetur ne resurset e tyre. Kemi 3 ndërhyrje shumë të rëndësishme, njëra më e vogël në përmasa, por shumë e rëndësishme, rruga lidhëse 3 km për në plazhin e Shëngjinit.  Do nisë ndërtimi i rrugës Shëngjin-Velipojë dhe rruga Balldren-Milot. – tha Rama. – Do të fillojë dhe nuk do të ndalet puna deri në përfund të aksit që do ta bëjë Dibrën faktikisht zonë të integruar me kryeqytetin duke krijuar një akses me shpejtësi të lartë dhe që do të çelë potencial të madh dhe për zhvillimin e agroturizmit në gjithë atë krah që lidh Tiranën me Dibrën, ku ka bukuri përrallore”, tha Rama.Ai tha se do të miratohet paketa për agroturizmin, për të cilin TVSH do të ulet po aq sa hotelet me 4-5 yje. Ndërsa për etiketimin e ndarjes jug-veri, Rama dha këtë përgjigje:“Të gjithë ata që vazhdojnë të bëjnë teorinë e tmerrshme të ndarjes së veriut me jugun dhe përpiqen në mënyrë të vazhdueshme të na lënë faturën e një imazhi sikur jemi më pak të interesuar për veriun, po ju them se pjesa më e madhe e programit “1 miliardë për rindërtim” është nga Tirana e lartë, sepse përfshin tre vepra madhore që i takojnë pikërisht këtyre territoreve. Kjo flet vetë”.8 maj 2018 (gazeta-Shqip.com)