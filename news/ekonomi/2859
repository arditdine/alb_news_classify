Shumë shpejt mund të paguajmë tarifa të ndryshme për telefonatat nga celularët tanë, por kjo mbetet për ty parë se sa më të lira mund të jenë ato dhe me çfarë procesi do të kalojë ndryshimi i çmimit.Autoriteti i Komunikimeve Elektronike dhe Postare, e shtyu me dy muaj vendimmarrjen mbi përjashtimin e Albtelekom për tarifat mosdiskrimuese për thirrjet kundrejt operatorëve të tjerë.Tërheqja e AKEP vjen pasi dy kompanitë e tjera celulare Vodafone dhe Telekom Albania kundërshtuan mungesen e konsultave me palët e interesit. Ilir Zela, kryetar i Autoritetit për Komunikimet Elektronike dhe Postare thotë për Top Channel se ka nisur një proces analize.“Kjo çështje është analizuar gjerësisht nga Autoriteti i Konkurrencës në të shkuarën është në fokusin e AKEP në këtë kohë dhe do jetë pjesë e konsultimeve që ne kemi hapur dhe do të zgjase dy muaj që nga tani dhe sigurisht do të përfshije të gjitha palët e interesit gjithashtu”, thotë Zela.Projekt vendimi, i cili do analizohet, parashikon që Albtelekom mund të përdorë tarifa të ndryshme për thirrjet brenda dhe jashtë rrjetit, Ndërsa për 2 operatorët e tjerë tarifimi nuk do të ndryshojë.Në vitin 2015 AKEP i detyroi kompanitë celulare që të tarifonin njësoj bisedat telefonike si brenda ashtu dhe jashtë rrjetit me qëllim mos diskriminim e konsumatorëve.Ndërkohë diferencimi i propozuar i tarifave i lejon Albtelekomit që t’i ofrojë klientëve të tij çmime më të lira për thirrjet drejtuar Vodafone dhe Telekom Albania. E kundërta ndodh me abonentët e këtyre dy kompanive do të mund të paguajnë çmime më të larta për thirrjet drejtuar numrave Albtelekom. Ilir Zela, kryetar i AKEP thotë se vendimarrja e AKEP do të ndihmojë konsumatorët.“Në çfarëdo lloj rasti që do ndikohen shërbimet që ata përfitojnë ata do të përmirësohen dhe gjendja e tyre do të përmirësohet dhe nuk mund të përkeqësohet”, vijon Zela.AKEP mendon se ka të drejtë të diferencojë tarifat e kompanive duke ndërhyrë në treg.“Detyrimet që mund të vendosen ndaj një operatori që ka fuqi të ndjeshme në treg nuk mund të jenë të njëjta me detyrimet e një operatori që nuk e ka një fuqi të tillë”, thotë kreu i AKEP-it.Megjithatë projekt vendimi i Autoritetit për Komunikimet Elektronike dhe Postare nuk është pritur mirë nga dy operatorët e tjerë, Vodafone dhe Telekom Albania.Telekom Albania thotë se projekt vendimi përcakton nivel të pabarabartë tarifimi mes operatorëve, duke favorizuar dukshëm kompaninë Albtelekom.Kurse Vodafone Albania thote se në asnjë rast nuk do të pranojë asnjë vendim që cenon të drejtat e klientëve të saj dhe qe nuk është në përputhje të plotë ligjet e BE, ato shqiptare.Prej gati një muaji një vendim i paralajmëruar i AKEP ka shndërruar një betejë të vërtetë mes kompanive celulare që kontrollojnë tregun shqiptar, Telekom Albania, Vodafone dhe Albtelekom.23 shkurt 2018 (gazeta-Shqip.com)