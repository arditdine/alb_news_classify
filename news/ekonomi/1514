Edhe për bankat, fitimet shënojnë luhatje të mëdha nga njëri vit në tjetrin, të ndikuara nga shpenzimet për provigjionime që lihen mënjanë për kreditë e këqija. Katër banka rezultuan me humbje në 2016-n, sipas të dhënave nga Shoqata e Bankave (Raiffeisen, Veneto, Alpha dhe Credit Bank of Albania). Në total, sipas standardeve ndërkombëtare IFRS (mbi bazë të të cilit bankat paguajnë tatimfitimin), fitimi i sistemit në total ra me 74%.Normat e fitimit në sistem luhaten nga 4% në mbi 40%.BKT dhe Intesa SanPaolo kanë deklaruar fitimet më të larta, përkatësisht 8.5 dhe 2.8 miliardë lekë. BKT raportoi dhe normën më të lartë, me gati 50%.Në shumicën e rasteve, profitabiliteti është ndikuar nga provigjonimet si në rastet pozitive (profitabilitet i lartë për rimarrje të provigjoneve) apo ato negative (profitabilitet i ulët apo edhe humbje, për arsye të provigjoneve të larta për kreditë me probleme-NPL)Pas Intesa në listë është Societe, e ndjekur nga Banka e Parë e Investimeve, Credins, Banka Amerikane e Shqipërisë dhe Union Bank.