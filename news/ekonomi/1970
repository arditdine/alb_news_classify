Që prej 1 Prillit mbi biznesin e vogël rëndon tatimi mbi vlerën e shtuar në masën 20 për qind. Të prekurit nga kjo taksë jo vetëm e kanë kundërshtuar atë, por deklarojnë se ajo do t’i çojë drejt falimentit.Edhe ata që po përpiqen të mbijetojnë thonë se taksa do të rëndojë mbi xhepat e qytetarëve, pasi rrjedhimisht do të sjellë rritje të çmimeve.Në Fier, pas kamerave shumë tregtare e cilësojnë të papërballueshme taksën, por shumë pak prej tyre pranojnë të flasin publikisht duke iu trembur, siç thonë hakmarrjes nga zyrtarët e tatimeveSipas tregtarëve janë më shumë se 250 biznese që rrezikojnë të mbyllen në Fier. Edhe pse efektet do të fillojnë të ndihen muajin e ardhshëm, paniku është i madh dhe shumë pronarë biznesesh i tremben falimentimit.Në Bulqizë shumë pronarë biznesesh që preken nga TVSH-ja thonë se do të shtrenjtojnë çmimet.Lajmet se bizneset me xhiro vjetore mbi 2 milionë lekë do të paguajne 20 për qind të TVSH-së ka frikësuar edhe konsumatorët.2 prill 2018 (gazeta-Shqip.com)