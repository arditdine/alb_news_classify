Qeveria shqiptare ka nënshkruar një marrëveshje me kompaninë SHELL për kërkim nafte në bllokun Nr.4 në Shpirag në Berat.Bëhet fjalë për një kontratë e re për një tjetër investim të madh të huaj në Shqipëri. Kompania e mirënjohur SHELL do të nisë kërkimin në Bllokun 4 dhe do vijojë programin e zbulimit të naftës, mbi bazën e pritshmërive të larta që janë krijuar nga kërkimet e deritanishme në Blloqet 2 dhe 3.Kryeministri Rama tha se ky është një lajm i mirë, pasi përveç kompanisë do të përfitojë ekonomikisht edhe populli shqiptar.“Kjo marrëveshje mund të ndryshojë historinë e Shqipërisë në shumë aspekte. Ne kemi kryer negociata të gjata me kompaninë dhe më në fund ia arritëm, sepse bëhet fjalë për një investim për përmirësimin e jetës së banorëve, – theksoi Rama. – Ky është përfirim reciprok patjetër në interes të kompanisë, por edhe për popullin shqiptar. Ky është rezultat i një procesi interesi të ndërsjellë dhe një këmbëngulje të përbashkët për të arritur në një proces, ku sigurohet gjenerimi kyç i të ardhurave në vitet e para si dhe i qindra vendeve të reja të punës. Rëndësia e projektit vlerësohet të ketë një impakt të jashtëzakonshme në ekonominë shqiptare”.Blloku 4 i lokalizuar në juglindje të vendit kufizohet nga kufiri shtetëror midis Shqipërisë dhe Greqisë. Është një terren kodrinor-malor dhe maja më  e lartë është ajo e Nemërçkës. Ky bllok është i vetmi ndër 13 që ishin në total për të cilin po finalizohet një marrëveshje.Qeveria gjatë vitit 2014 dhe 2015 nxori disa herë për shprehje interesi blloqet e lira të naftës por në shumë pak raste pati interes duke bërë që rishpallja të bëhej një praktikë normale. Situata nuk u favorizua as nga çmimet e ulëta të naftës në bursë ku shumë prej kompanive u detyruar në atë kohë që të ulnin planet e tyre të investimit si dhe zgjerimin e aktivitetit në zona të reja.20 shkurt 2018 (gazeta-Shqip.com)