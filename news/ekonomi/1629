Deputeti i AAK-së, Daut Haradinaj kërkoi që të mos kryqëzohet Agjencia e Ushqimit dhe Veterinës për skandalin me mishin e prishur, meqë sipas tij, në 33 komuna janë vetëm 11 inspektorë.Mirëpo, deputeti Haradinaj theksoi se për këtë çështje ka rrjet të kriminalizuar, që sipas tij, nis prej pikës kufitare deri të marketet.Ai ka paraqitur edhe disa statistika rreth asgjësimit të produkteve të importuara.“Vetëm për muajin janar-mars 2018 janë asgjësuar 81 mijë kilogramë të shumë produkteve ushqimore të natyrave të ndryshme, janë asgjësuar mbi 80 mijë kilogramë mish i kuq, kemi me mijëra kilogram mish i bardh, dhe të gjitha këto janë në institucionet përkatëse të hetuesisë. Ka pasur rreth 11 mijë mostra të cilat janë shkuar në laboratorë të ndryshme, prej tyre 1477 kanë dalë që nuk i plotësojnë kushtet me qenë në treg. Është e vërtetë që, sidomos këtë vit të bëjnë diçka, por gjendja nuk është hiq e kënaqshme. Pyetja është, se çka nëse e ndërrojmë menaxhmentin, a mundemi të arrijmë qëllimin që e kemi të përbashkët. Sipas informacioneve që posedojmë, vetëm 31 ditë Kosova ka kapacitete ta mbajë vetën me mish të kuq, e i bie që 11 muaj tjera e marrim jashtë”, tha Haradinaj.Ai propozoi që në fund të debatit për skandalin me mish të prishur dhe cilësinë e ushqimit në Kosovë deputetët të dalin me një rezolutë dhe t’i obligojnë institucionet që të marrin masa në këtë drejtim. /Kp/Telegrafi/  