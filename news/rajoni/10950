Ushtria helene është ngritur në këmbë pas rrëzimit të avionit luftarak “Mirage 2000-5” të flotës ajrore greke në Egje. Trupi i pilotit të zhdukur nuk është gjetur ende.“Avionët po fliuturonin në 800-900 metër lartësi dhe kjo cilësohet problematike për pilotët që fluturojnë në Egje sepse avioni futet në një vorbull ajri të ngrohtë, një fenomen tipik për këtë det duke bërë që të humbasë ekuilibrin. Me shumë mundësi, piloti nuk ka mundur të reagojë në kohë për shkak të lartësisë së ulët”, raporton Zougla.gr.Mediat turke nxituan të raportojnë se aksidenti nuk kishte të bënte me ndonjë sulm nga avionët apo anijet turke në zonë, ndërsa greket theksojnë faktin se avionët ishin shumë ulët dhe kjo mund të ketë sjellë aksidentin.Aksidenti ndodhi në orën 12:15 me orën lokale, kur dy avionë ishin duke u përgatitur për t’u ulur në bazën e tyre në ishullin Skiros, kur papritur njëri prej tyre, pikërisht lideri i misionit u zhduk nga radarët duke rënë në det.a.ç