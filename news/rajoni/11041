Policia në Podgoricë ka identifikuar Dalibor Jaukoviç (43 vjeç) si autor të hedhjes së granatës në Ambasadën amerikane në kryeqytetin malazez, i cili më pas u vetëvra gjatë shpërthimit të dytë, shkruan gazeta “Vijesti”. Sipas “Vijesti, Jaukoviç ka lindur në Kralevë të Serbisë ndërsa jetonte në Podgoricë.Ai ishte dekoruar me Medaljen për Merita në fushën e mbrojtjes e të sigurisë të ish Republikës Federale të Jugosllavisë në vitin 1999. Sipas gazetës “Vijesti”, Dalibor Jaukoviç ishte dekoruar për “angazhim të jashtëzakonshëm në kryerjen e e detyrave dhe zbatimin e detyrave për mbrojtjen dhe sigurinë e atdheut”.Shpërthimi, për të cilin Policia e Malit të Zi dyshon se Jaukoviç është përgjegjës, ka ndodhur rreth mesnatës së mbrëmshme. Sakaq ende nuk flitet për motivet e këtij akti terrorist.