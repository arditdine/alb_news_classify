Ministrja e Punëve të Jashtme të Bullgarisë, Ekaterina Zaharieva, u takua me përfaqësues të Grupit Parlamentar për Bashkëpunim me Republikën e Bullgarisë nga Asambleja Kombëtare e Republikës së Maqedonisë, i kryesuar nga nënkryetarja e Parlamentit të Maqedonisë Frosina Tashevska-Remenski. Ministrja Zaharieva shprehu kënaqësinë në lidhje me përpjekjet e të dy vendeve për të ndërtuar një lloj të ri bashkëpunimi, i cili do të mbështetet në vlerat europiane. Ekaterina Zaharieva vuri në dukje se, sipas një studimi të Odës Ekonomike dhe Tregtisë Bullgare, pas nënshkrimit të Marrëveshjes së Fqinjësisë së Mirë midis Bullgarisë dhe Maqedonisë, numri i kompanive bullgare të interesuara për investime në Maqedoni u dyfishua krahasuar me vitin 2016. Frosina Tashevska-Remenski e falënderoi ministren Zaharieva për mbështetjen e Bullgarisë për perspektivën e Maqedonisë në BE.