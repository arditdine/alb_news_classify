Polemika poshtë brezit kanë shkëmbyer ministri i jashtëm serb, Ivica Daçic dhe kryeministri kroat, Andrej Plenkoviç.Ndërsa Daçiç e cilësoi kreun e qeverisë së Zagrebit një “anemik”, Plenkoviç ju kthye duke e quajtur numrin 2 të qeverisë serbe një “këngëtar të dështuar mejhanesh”.Debati mes Serbisë dhe Kroacisë vazhdon të bëhet për temën tashmë bajate të kohës së Luftës së Dytë Botërore,  ku Beogradi kërkon të gjejë fajësi që të ekuilibrojë akuzat me krimet e tmerrshme serbe gjatë luftës ballkanike që nuk kanë mbushur as 25 vjet.“Më vjen keq për Plenkoviçin, por nuk mund të këndoj Lili Marleen ose Thompson është gati për atdheun”, tha Daçiç nga India ku po merr pjesë në një tur për të gjetur vende që të refuzojnë njohjen e Kosovës, shkruan Tesheshi.“Lili Marleen” është një këngë e njohur gjermane që u bë popullore gjatë Luftës së Dytë Botërore, pasi këndohej nga trupat e Boshtit Qendror, ose në shfaqet e dhëna për nder të këtyre trupave.Plenković tha të mërkurën se Kroacia është një vendi i përgjegjshëm që dëshiron të bashkëpunojë me të gjithë fqinjët dhe hodhi poshtë retorikën negative që artikulohet nga Serbia.Kryeministri kroat ka veçuar presidentin Vuçiç për të cilin ka theksuar se është “serioz dhe i përgjegjshëm” kurse për Daçiçin tha se “është një këngëtar amator i pasuksesshëm”.“Ne duam para së gjithash për të hapur një faqe të re të bashkëpunimit me të gjitha vendet fqinje dhe me vendosmëri duhet ta refuzojmë këtë retorikë negative që po vjen nga një ministër i Jashtëm i cili është i njohur vetëm për një gjë në karrierën e tij, se është një këngëtar rock-u i dështuar.Daçiç, ndërkaq deklaroi se “kryeministri kroat është një politikan anemik që dëshiron të rrisë pikët brenda vendit duke sulmuar Serbinë”.Daçiç po ashtu ka thënë një herë se “Kroacia më 15 qershor 1941 bashkua me Paktin Trepalësh e Gjermani, Itali dhe Japoni, si dhe i mbetur besnik Hitlerit, pas vetëvrasjes së tij më 30 prill 1945”.a.ç