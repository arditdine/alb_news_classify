Në një raport të fundit të Deutsche Telekom, bëhet thirrje për zbatimin e strategjie dixhitale të përbashkët të gjashtë vendeve të Ballkanit Perëndimor me qëllim që të përshpejtohen përpjekjet drejt integrimit në BE. Këto përfshijnë përmirësime në aspektin e sundimit të shtetit ligjor, modernizimin e qeverisjes dhe të shoqërisë, si dhe krijimin e një strukture efektive të tregut në rajon. Një rritje në indeksin e dixhitalizimit prej 10 për qind do të çonte në rritjen e PBB-së deri në 1 për qind, thuhej në këtë studim.Referuar po këtij raporti, Kroacia dhe Sllovenia janë ekonomitë më të rëndësishme në Ballkanin Perëndimor. Investimet në infrastrukturën dixhitale në Kroaci prej 100 milionë eurosh krijuan 3,848 vende të reja pune dhe 47 milionë euro të të ardhurave të reja tatimore, si edhe rritën normën e PBB-së me 0,25 pikë përqindjeje.Hrvatski Telekom, operatori kroat i kontrolluar nga DT-ja, investoi vitin e kaluar më shumë se 1.7 miliardë lekë në infrastrukturë dhe shërbime inovative.Raporti u publikua në Samitin Dixhital të Ballkanit Perëndimor të mbajtur me përfaqësuesit e BE-së në Shkup.