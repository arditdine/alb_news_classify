“Mbi dhjetëra fuçi të ndryshkura, tuba plastikë të mbushur me vaj të dëmshëm të hedhura kudo, një oborr i mbushur me baltë dhe plehra të tjera është habitati ku rriten një numër i madh pulash.Ky truall në Serbinë e Veriut, pranë tokës bujqësore dhe një linje hekurudhore, mban rreth 100 tonë mbetje të rrezikshme, shumë të dëmshme, jo vetëm për mjedisin por në radhë të parë për shëndetin tonë”, tha ministri i Mbrojtjes së Mjedisit, në një deklaratë për shtyp javën e kaluar.Autoritetet e zbuluan atë muajin e kaluar, së bashku me një tjetër grumbull të madh të çimentuar në muret e fabrikës së tullave. Një varg zbulimesh të tilla ka shkaktuar alarm në Serbi, ku masat e mëdha të mbetjeve industriale besohet të jenë hedhur ose fshehur qëllimisht, duke rrezikuar mjedisin në një afat të gjatë, por mbi të gjitha shëndetin publik.Kjo situatë është si pasojë e neglizhencës për dekada të tëra korrupsionit, prishjes dhe shkatërrimi ekonomik është “dramatik”, tha ministri serb i Mbrojtjes së Mjedisit Goran Trivan. Janë të shumtë njerëzit që kanë varrosur mbetjet e rrezikshme në oborret e shtëpive të tyre, si një lloj thesari i fshehur dhe kjo “patjetër që duhet të ndalohet”, tha ai më tej.Ky problem është evidentuar dhe sjellë në qendër të vëmendjes sidomos në këtë periudhë kur Serbia dhe vendet e tjera të Ballkanit po përpiqen të jenë pjesë e BE-së, një hap i cili padyshim që do të kërkojë përmbushjen e standardeve të mbrojtjes së mjedisit sipas rregullores së BE-së dhe të ndjekur nga vendet e saj anëtare. Dhe janë pikërisht si pasojë e mospërmbushjes së këtyre reformave, që vendeve të ndryshme i vonohet anëtarësimi i tyre në BE.Mbetjet e rrezikshme duhet të eksportohen nga Serbia në vende si Austria, Rumania dhe Zvicra, sepse Serbia nuk ka fabrika përpunimi. Por eksportet e tyre janë të kushtueshme, prandaj prodhues dhe kompani të ndryshme i “heqin qafe” në mënyrën më të papërshtatshme.Serbia gjeneron rreth 130,000 deri në 220,000 tonë mbeturina të rrezikshme çdo vit dhe ndërsa një pjesë e saj eksportohet ose ruhet siç duhet brenda Serbisë, pjesa tjetër depozitohet në mënyrën më të keqe dhe mbi të gjitha, në vende të cilat mbahen të fshehura.“Pra ku depozitohen ato dhe sa janë”? Nëse do t’u referohemi të dhënave që ne kemi mund të kemi të bëjmë me sasi shumë serioze, ndoshta me mijëra tonë.Një prej mënyrave për të trajtuar këtë problem do të ishte rritja e mbikëqyrjes së qeverisë dhe zbatimi i dënimeve më të ashpra për shkelësit e ligjit, teksa inkurajohen investimet private në menaxhimin e mbeturinave, tha më tej z. Trivan. Ministria është bashkuar me Agjencinë e Sigurimit të Shtetit, me prokurorinë dhe me policinë për të gjetur sa më shpejt mbeturinat e hedhura kudo ku ato mund të gjenden. Nëpërmjet një fushate publike u bëhet thirrje dhe u kërkohet qytetarëve të raportojnë të gjitha vendet ku ata dyshojnë se materialet toksike mund të jenë depozituar apo ruajtur.Andjelka Mihajlov, studiuese e shkencave të mjedisit dhe pjesë e ekipit qeveritar serb, që merret me rishikimin e ligjeve të vendit për të qenë në përputhje me anëtarësimin në BE, tha se dëmi i mundshëm i shkaktuar nga rreziku që paraqesin mbetjet toksike është shumë i madh dhe vështirë që të llogaritet.“Nëse kjo çështje problematike nuk trajtohet ashtu siç duhet, rreziku që paraqesin këto mbetje toksike ndaj shëndetit publik do të jetë i rëndë”, tha z. Mihajlov, i cili shërbeu për një kohë të shkurtër në funksionin e ministrit të Mbrojtjes së Mjedisit të Serbisë.Autoritetet thonë se nga më shumë se njëqind kompani të regjistruara në Serbi për të trajtuar në bazë të rregulloreve mbetjet toksike, vetëm rreth një duzinë e tyre ndoqën ashtu siç duhet rregullat e etiketimit dhe magazinimit. Ndërsa kompani të tjera të menaxhimit të mbetjeve të dëmshme, thjesht sa morën paratë që kompani të ndryshme i dhanë për të eksportuar mbetjet jashtë Serbisë, duke i depozituar ato në mënyrë të paligjshme në vende të ndryshme.Banorët e një fshati pranë Beogradit, Obrenovacit, u paralajmëruan që të mos përdorin puset që kishin në oborret e shtëpive për të depozituar mbetjet toksike, të cilat përmbanin lëndë kancerogjene.Pronarët e pronave ku janë gjetur depozitime lëndësh kancerogjene, janë arrestuar dhe dënuar me burg deri në 5 vite heqje lirie.Pronari i pronës u arrestua dhe përballet me një masë burgimi deri në pesë vjet, nëse dënohet për magazinimin ilegal të substancave të rrezikshme.“Z. Trivan tha se pronat ku mund të jenë të depozituara mbetje të dëmshme mund të jenë të shumta. Për të ardhur keq është neglizhenca e madhe me të cilën ne e kemi trajtuar shëndetin tonë deri në këtë moment”.Serbia ka probleme mjedisore të pakontrolluara me ujërat e zeza. Janë të shumta qytetet dhe fabrikat që e hedhin atë në lumenjtë kryesorë të vendit. Cilësia e ajrit, siguria e ujit të pijshëm, ndotja e mjedisit nga minierat dhe termocentralet janë po ashtu disa prej problemeve të tjera. Edhe pse z. Trivan e pranoi se vendi i tij kishte mbetur prapa rreth 20-35 vjet në mbrojtjen e mjedisit, ai sërish u shpreh optimist, duke thënë se çdo gjë mund të përmirësohet.“Ne do të vazhdojmë të kërkojmë me këmbëngulje çdo vend ku dyshojmë për hedhje apo grumbullim mbeturinash të rrezikshme, dhe kjo është një prej mënyrave se si ne mund ta mbrojmë mjedisin, duke e bërë atë më të pastër dhe më të shëndetshëm për vete ne në radhë të parë./ Euronews