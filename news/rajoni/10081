Niveli i papunësisë në Turqi ka pësuar një rënie me 2 pikë përqindje në muajin shkurt, krahasuar me të njëjtën periudhë të vitit të kaluar, duke u realizuar në shkallën 10,6%.Instituti i Statistikave të Turqisë (TUIK) ka publikuar të dhënat mbi fuqinë punëtore për muajin shkurt 2018.Sipas TUIK-së, numri i të papunëve mbi 15 vjeç në shkallë vendi ka rënë në 3 milionë e 354 mijë në muajin shkurt të këtij viti, 546 mijë më pak sesa e njëjta periudhë e 2017-s.Një rënie me 0,2 pikë përqindje në shkallën e papunësisë në Turqi është regjistruar gjithashtu në krahasim me muajin janar.Papunësia jobujqësore në shkurt 2018 ka shënuar një rënie me 2,3 pikë përqindje dhe është realizuar në nivelin 12,5%.Gjatë muajit në fjalë, shkalla e papunësisë tek të rinjtë, e cila përfshin grupmoshën 15-24 vjeç, ka rënë me 4,3 pikë përqindje dhe është realizuar në nivelin 19%.Niveli i papunësisë në Turqi është ulur me 2 pikë përqindje edhe në grupmoshën 15-64 vjeç duke u realizuar në 10,9%./ TRT TURKEY