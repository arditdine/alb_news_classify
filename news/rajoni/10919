Më shumë se 20 pjesëtarë të xhandarmerisë serbe, në mesin e të cilëve edhe spiunë të Agjencisë Informative dhe të Sigurisë së Serbisë (BIA), kanë hyrë gjatë dy ditëve të fundit nga Serbia në territorin e Veriut të Kosovës, bëjnë të ditur burime të KosovaPress-it.Sipas këtyre burimeve, xhandarët serbë janë civilë dhe kanë hyrë gjatë orëve të natës së shtunë dhe të diel nga kufiri i Jarinjes, ndërsa janë vendosur në konviktin e studentëve afër shkollës ?Vuk Karaxhic? në Zveçan.?Vllado Trebjeshanin, Miljan Dragovic, Predrag Rakiç, Bato Llazarevic, janë vetëm disa nga emrat e xhandarëve nga veriu të cilët së bashku me kolegët e tyre nga Serbia ndodhen në veri?, kanë thënë burimet.Në shoqëri të tyre janë edhe struktura tjera dhe njerëz të krimit, që janë nën urdhrat e bosit të ?nëntokës? Zvonko Veselinovic, duke përfshirë edhe ?Civilna Zastita?-n dhe kreun e saj Stevo Paviçevic.Ata janë mobilizuar në atë pjesë për sigurinë e drejtorit të ashtuquajturës Zyrë për Kosovën pranë Qeverisë së Serbisë, Marko Gjuricit dhe sekretarit të përgjithshëm të presidentit të Serbisë, Nikolla Selakovic.Autoritetet kosovare nga ana e tyre kanë paralajmëruar se nuk do të lejojnë hyrjen e zyrtarëve serbë pa leje në territorin e Kosovës.