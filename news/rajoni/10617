Pas incidentit të së hënës që shkaktoi arrestimi i shefit të së ashtuquajturës zyrë për Kosovën në qeverinë e Serbisë, Marko Gjuriç, nga policia e Kosovës, pasi kishte hyrë në mënyrë të paligjshme në Mitrovicën e Veriut, Beogradi kundërpërgjigjet me ngritjen në fluturim të avionëve luftarakë mbi Luginën e Preshevës.Banorë shqiptarë të kësaj lugine, pjesë e tërësisë territoriale të Serbisë, i kanë dërguar Top Channel, pamje të xhiruara në video të avionëve luftarakë që fluturonin mbi shtëpitë e tyre gjatë kësaj të mërkure.Teknikisht nga ana e Beogradit, ngritja e avionëve luftarakë brenda territorit të saj është e drejtë legjitime.Por, nisur nga rrethanat dhe pikërisht koha në të cilën bëhet një veprim i tillë, të bën të dyshosh për një kundërpërgjigje të padrejtë të Serbisë, me synimin për të ushtruar presion ndaj shqiptarëve që jetojnë në Luginën e Preshevës, e gjithashtu edhe ndaj Kosovës.