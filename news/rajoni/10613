Sipas Rumen Draganov nga Instituti i Analizave dhe Vlerësimeve të Turizmit në Bullgari, parashikohet që numri i turistëve që kanë vizituar Bullgarinë gjatë sezonit dimëror të ketë shkuar në 1.2 milionë, edhe pse turizmi i skive shënoi rënie të lehtë si pasojë e rritjes së temperaturave. Megjithatë, numri i turistëve në rezortet turistike bullgare parashikohet të ketë shkuar në 190 mijë, ku më shumë se gjysma e tyre është regjistruar në rajonin e Banskos. Ky i fundit ka regjistruar rreth 360 mijë qëndrime në natë, duke shënuar rritje prej 17%. Sipas z. Draganov, ky numër turistësh mund të ishte edhe më i lartë, nëse nuk do të kishte mungesë të produkteve alternative si turizmi kulinar, turizmi ekstrem etj. Gjatë pushimeve të Pashkëve pritet një fluks i madh turistësh rumunë në bregun e Detit të Zi, të cilët pritet të akomodohen në 40 prej hoteleve më të mira.