Një Gjykatë turke ka lëshuar një numër kërkesash ekstradimi për 54 pjesëtarë të rrjetit të klerikut në arrati Fetullah Gylen në të gjithë botën. Kërkesat u janë dërguar 24 shteteve, mes të cilëve edhe Shqipërisë për një shtetas turk që ndodhet në vendin tonë. Sipas informacioneve në Shqipëri ndodhet një nga udhëheqësit e FETO-s me emrin Nevzat Ayvaci.Në kuadër të seancës kryesore gjyqësore kundër organizatës terroriste Fetullahci/struktura paralele shtetërore (FETO), Turqia ka kërkuar ekstradimin e 54 të akuzuarve për të cilët është konstatuar se janë arratisur jashtë vendit, raporton Anadolu Agency (AA).Seanca kryesore kundër FETO-s zhvillohet në Gjykatën e 4-t Penale në Ankara kurse gjykata në Ministrinë turke të Drejtësisë ka dorëzuar kërkesat për ekstradimin e 54 të arratisurve në gjithsej 24 shtete.Liderët e FETO-s, të cilat janë të pandehurit në seancën kryesore gjyqësore, përfshirë edhe udhëheqësin e kësaj organizate Fetullah Gülen, kanë ikur nga organet e ndjekjes turke dhe është konstatuar se ata ndodhen në 24 vende të botës.Turqia do të kërkojë ekstradimin e të arratisurve nga Shtetet e Bashkuara të Amerikës (SHBA), Britania e Madhe, Izraeli, Gjermania, Belgjika, Norvegjia, Moldavia, Nigeria, Kamboxhia, Tajlanda, Madagaskari, Malta, Burkina Faso, Mozambiku, Egjipti, Turkmenistani, Kirgistani, Kazakistani, Shqipëria, Holanda, Togo, Republika e Afrika e Jugut, Emiratet e Bashkuara Arabe dhe Uzbekistani.Përveç udhëheqësit të FETO-s Gülen, Turqia ndër të tjera nga autoritetet e SHBA-së kërkon ekstradimin e ish-kryeredaktorit të gazetës “Zaman” Ekrem Dumanli, imamin e FETO-s në gjyqësor Ahmet Cana, Sekretarin e Përgjithshëm Cevdet Turkyolu, imanin e FETO-s në akademinë e policisë dhe ushtarisë Sait Aksoy, krye koordinatorin e FETO-s jashtë shtetit Ali Ursavaş, ish-kreun e Bordit të Bankës – Asia Mustafa Talat Katircioglu dhe Seref Ali Tekalan, i cili vitin e kaluar u emërua Rektor i Universitetit të North America në Teksas.Nga SHBA-të kërkohet ekstradimi edhe i ish-Drejtori i Përgjithshëm të ish-gazetës “Zaman” Recep Uzanlli, mjekët personal të Gülenit, Tuncay Delibasi dhe Kudret Unal si dhe Sekretarin e Përgjithshëm të TUSKON Mustafa Muhammet Gunay.Turqia nga Britania e Madhe kërkon ekstradimin e të arratisurit të FETO-s, në mesin e të cilëve është kreu i Koza-Ipek Holding, Hamdi Akin Ipek dhe ish kryetar i Bordit të Asia bank Ali Çelik.Një nga kërkesat për ekstradim do t’i dërgohet edhe autoriteteve të Shqipërisë ku sipas informacioneve ndodhet një nga udhëheqësit e FETO-s Nevzat Ayvaci.Nga Gjermania, Turqia kërkon ekstradimin e të arratisurve, në mesin e tyre Abdullah Aytamaz i cili konsiderohet si personi i dytë në hierarkinë e organizatës terroriste FETO.Në mesin e kërkesave të përgatitura për ekstradim në Turqi është edhe Mustafa Ozcan, i cili njihet si imami i FETO-s për Ballkanin dhe që është vendosur në Kazakistan.Turqia po për një total prej pesë të pandehurve kërkon ekstradimin nga disa shtete ku është vërtetuar se kanë qëndruar.Këta janë të arratisurit e FETO-s kundër të cilëve në Ankara është ngrituar aktakuza para 15 korrik 2016 dhe tentimit të dështuar të grusht shtetit ushtarak të kryer nga anëtarët e organizatës terroriste të cilët më parë ishin infiltruar në ushtri, polici dhe institucionet e tjera turke.Grupi, ndër të tjera, akuzohet edhe për përpjekje për të marrjes të institucioneve shtetërore, rrënimin e rendit kushtetues-ligjor në Turqi dhe të krijmin e një oligarkie autoritare.ma.me