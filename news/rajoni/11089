Kryeministrja e Rumanisë, Viorica Dancila, i dërgoi një letër Presidentit të Komisionit Europian, Zhan Klod Juncker, duke i kërkuar sqarime për një ndërhyrje të pretenduar nga KE-ja në procesin gjyqësor të Rumanisë.Kërkesa e znj. Dancila lidhet me një dokument të paraqitur nga mediat rumune, e cili supozohet se i është dërguar ministres së Drejtësisë, Mona Pivniceru, në tetor të 2012-s, nga Komisioni Europian si pjesë e vlerësimit të Mekanizmit të Verifikimit dhe Bashkëpunimit (CVM).Në atë dokument, KE-ja kërkonte detaje rreth procedurave penale që “shënjestronin” ish-kryeministrin, Adrian Nastase, ish-ministrat Tudor Chiuariu dhe Decebal Traian Remes, biznesmenët vendas George Becali, George Copos, Dan Voiculescu dhe disa të tjerë.“Është thelbësore për ne që, në mënyrë që të sigurojmë bashkëpunimin tonë institucional dhe mbi të gjitha për forcimin e integritetit të gjyqësor në Rumani, të zbulojmë nëse dokumenti i Komisionit Europian është autentik dhe i nxjerrë nga ky institucion në rrugë ligjore, dhe vetëm pas kësaj, ne mund të flasim edhe për efektet që ai ka pasur me anë të ndërhyrjes në funksionimin e duhur të drejtësisë dhe parimet e shkeljes së ligjit”, shkruhej në letrën që Kryeministrja rumune i dërgoi z. Juncker.Ajo kërkon sqarime në lidhje me “arsyet, motivet dhe kriteret” mbi të cilat është bërë lista dhe mënyra në të cilën informacioni i mbledhur pas kësaj kërkese ka kontribuar në analizën dhe vlerësimin e KE-së për zhvillimin e Rumanisë në kuadër të Mekanizmit të Verifikimit dhe Bashkëpunimit (CVM). Në fund të letrës, znj. Dancila këshillon që Mekanizmi i Verifikimit dhe Bashkëpunimit (CVM) duhet të hiqet. “Duke u nisur nga sa më sipër dhe sidomos nga progresi i vazhdueshëm që Rumania ka bërë në fushën e drejtësisë, me të drejtë do të theksoja përsëri, z. President, që vendi ynë i përmbush të gjitha kushtet për heqjen e Mekanizmit të Verifikimit dhe Bashkëpunimit, një masë e cila, sapo të merret, do të hapë horizonte dhe perspektiva të reja mbi bashkëpunimin tonë”, shkruhej në fund të letrës së znj. Dancila.