Tani është mundësia për marrëveshjen e Kosovës, por me çfarë kostoje?!?Aleksandar Vuçiç, ? shkruan ?The Guardian?, ? do ta pranojë Pavarësinë e Kosovës nëse Serbia merr diçka konkrete në këmbim?.Artikulli nis me një retrospektikë: kthimin pas në Serbinë e vitit 1999. Kur vendi u bombardua nga NATO, Vuçiç ishte ministër i Informacionit dhe ndihmonte zbatimin e rregullave të forta të censurës për kreun e atëhershëm të shtetit, Slobodan Millosheviç.?Gati dy dekada më vonë, ? thekson e përditshmja prestigjioze, ? ky njeri është vet president i Serbisë?.Nën pretendimin se i ka hedhur pas krahëve shumë prej ish-pikëpamjeve të tij nacionaliste, e duke refuzuar akuzat e autoritarizmit, tani shihet nga komuniteti ndërkombëtar si udhëheqësi që mund të firmosë marrëveshjen e pajtimit me Kosovën.Në intervistën e dhënë këtë javë në Beograd për gazetën britanike, Vuçiç shprehej se beson në çeljen e një dritareje të shkurtër prej 6 muajsh apo një viti, në të cilën mund të arrihet nënshkrimi i ujdisë.?Jemi të gatshëm të diskutojme çdo çështje të mundshme. Jemi të gatshëm të marrim në konsideratë çdo propozim që nënkupton një zgjidhje kompromisi?, janë fjalët e tij, ?nëse Serbisë i ofrohet diçka në këmbim?.Por janë ende 5 vende europiane që nuk e njohin Pavarësinë e Kosovës, kjo më së shumti për shkak se druhen që një lëvizje e tillë mund të krijojë precedentë të rrezikshme për vet konfliktet e tyre territoriale.Brukseli shpreson që marrëveshja të mund të vuloset, në mënyrë që Kosovës t?i hapet rruga e një vendi në OKB, e të dy shtetet të nisin ecjen e tyre drejt bllokut.Vuçiç iu është përgjigjur pritshmërive të tilla, por kërkon një paketë përfitimesh për Serbinë, ndërsa muajt e fundit i ka kaluar nëpër takime me udhëheqës perëndimorë, duke u përpjekur t?i bindë ata se duhet të ofrojnë një zgjidhje kompromisi që sjell përfitime konkrete për Serbinë, në vend që thjesht të pranojë në heshtje faktet në terren.(tch)