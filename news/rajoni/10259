Komisioni Europian, përmes një raporti të fundit, parashikon se rritja e PBB-së për Kroacinë është 2.8% në 2018 dhe 2.7% në 2019.Kryeministri kroat, Andrej Plenkoviç u shfaq pozitiv dhe optimist duke thënë se “raporti i KE ishte një vazhdim i projeksioneve pozitive në treguesit më të rëndësishëm makroekonomikë, veçanërisht në lidhje me borxhin publik që i është dhënë edhe një përmirësim nga KE “, shkruan media vendase HRT.Plenkovic beson se ky raport dëshmon se KE në të vërtetë ka “lexuar” zhvillimin financiar të vendit dhe performancën e mirë në turizëm dhe në luftën kundër papunësisë. Ai shtoi se ritmi i rritjes i paraqitur dhe i parashikuar në raport, e vë Kroacinë përpara parashikimeve të BE-së në tërësi.