Ekonomia e Bullgarisë shënoi rritje prej 0.8 për qind në tremujorin e parë të vitit 2018, tha Instituti Kombëtar i Statistikave (NSI) në një vlerësim flash më 15 maj. Në terma realë, Prodhimi i Brendshëm Bruto (BPV) në Bullgari në tre muajt e parë të vitit ishte 21.24 miliardë lekë ose 10.86 miliardë euro.Në terma vjetorë, rritja ekonomike në tremujorin e parë ishte 3.5 për qind. NSI do të njoftojë shifrat paraprake të rritjes për tremujorin më 7 qershor.Të dhënat e përllogaritura nga vlerësimet e flash-it treguan se konsumi i brendshëm u tkurr me 0.4 për qind gjatë tremujorit të parë (por ishte 2.4 për qind më i lartë në bazë vjetore), i cili u kompensua me një rritje prej 4.8 për qind të formimit të kapitalit fiks bruto (duke u rritur me 7.2 përqind krahasuar me tremujorin e parë të vitit 2017).Eksportet u rritën me 1.3 për qind gjatë tremujorit të parë (dhe ishin 4.6 për qind më të larta krahasuar me të njëjtën periudhë të vitit 2017), ndërkohë që importet ranë me 0.1 për qind krahasuar me tremujorin e mëparshëm (megjithatë ishin 6.8 për qind më të larta në baza vjetore) . Hendeku tregtar në tremujorin e parë ishte negativ dhe qëndroi në 1.18 miliardë lekë, ose 5.6 për qind të PBB-së.Bullgaria ishte një nga 19 vendet e BE-së që regjistroi rritjen ekonomike gjatë tremujorit të parë të vitit sipas një vlerësimi ‘flash’ nga trupi statistikor i BE-së Eurostat. / Sofia Globe