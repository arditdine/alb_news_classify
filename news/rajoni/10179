Mediat serbe në faqet e tyre të para i kanë kushtuar një hapësirë të gjerë deklaratave të një dite më parë të Presidentit të Kosovës, Hashim Thaçi, i cili foli me rastin e 19-vjetorit të Betejës së Koshares.Kreu i shtetit kosovar u shpreh se kërcënimet që Serbia po i bën Kosovës janë serioze dhe se Kosova do përgjigjet si në vitin 1999. E përditshmja serbe, “Kurir”, në faqen e parë ka publikuar artikullin me titull: “Hashim Thaçi përsëri kujton luftën”.“Presidenti i Kosovës ka kërcënuar se do të godasë Serbinë me “pushkë”. Kjo është një tjetër provë se pala shqiptare nuk dëshiron dialog, por luftë”, thuhet në shkrimin e kësaj të përditshmeje. /abcnews.al