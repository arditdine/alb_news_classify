Paralajmërohet betejë diplomatike serbe kundër Kosovës.Betejën diplomatike për Kosovën Serbia do ta fillojë së shpejti në Këshillin e Sigurimit me qëllim që të pengojë fuqitë e mëdha të veprojnë për të ndaluar njohjet e reja për pavarësinë e Kosovës, transmeton Koha.net.Qëndrimet e Serbisë në mbledhjen e Këshillit të Sigurimit për Kosovën që do të mbahet më 14 maj, do t’i paraqesë shefi i diplomacisë serbe Ivica Daçiq.Ai, siç njofton gazeta e Beogradit “veçernje novosti”, do të përpiqet që vendet që s’e kanë njohur pavarësinë e Kosovës të mos e ndryshojnë këtë qëndrim.Të gjithë ministrat serbë kanë marrë instruksione që gjatë çdo takimi me kolegët e vet nga bota, vëmendjen më të madhe t’ia kushtojnë Kosovës dhe mundësisë që ndonjëri nga vendet që i përfaqësojnë ta tërheqë njohjen e Kosovës.Ndaj këtyre vendeve, thotë mediumi serb, po bëhen presione të fuqishme të promotorëve të pavarësisë së Kosovës që ta ndryshojnë qëndrimin ndaj pavarësisë.Kështu, presione më së shumti kanë pesë vendet e BE-së: Spanja, Rumunia, Sllovakia, Greqia dhe Qiproja. (b.an)