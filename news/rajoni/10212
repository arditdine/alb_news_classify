Ministri i Financave të Kroacisë, deklaroi se Kroacia do të ndjekë një sufiçit buxhetor si ai i 2017, me reforma strukturore dhe disiplinë fiskale për të rritur normën e PBB-së, vlerësimin e kredive dhe një rritje të perspektivave për t’u bashkuar sa më shpejt me zonën euro.Të dhënat fiskale për 2017 do të publikohen shumë shpejt dhe aty do të shikohet edhe arritja e një suficiti të përgjithshëm buxhetor, arritje kjo për herë të parë që nga momenti kur Kroacia ka aplikuar metodologjinë e BE-së.Borxhi publik i Kroacisë në fund të vitit 2017 pritet të jetë rreth 78 për qind e prodhimit të brendshëm bruto. Gjatë dy viteve të fundit ai është reduktuar me 5.8 pikë përqindjeje. Hendeku i buxhetit të përgjithshëm në vitin 2016 ishte në një rekord të ulët prej 0.9 për qind të PBB-së. Objektivi ynë është që të shtyjmë borxhin publik më tej me 2.5-3.0 pikë përqindjeje gjatë këtij viti dhe të arrijmë të mbajmë po të njëjtin ritëm edhe gjatë viteve të tjera, tha Z. Maric.