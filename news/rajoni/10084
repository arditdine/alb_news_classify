Ministri i Mbrojtjes në Serbi, Aleksandar Vulin ka thënë se duhet ndryshuar prioritetet e politikës së jashtme në qoftë se BE i kërkon Serbisë kushte që nuk mund të plotësohen.“Në qoftë se Bashkimi Evropian kërkon vetëm përmirësimin e marrëdhënieve me Kosovën dhe kushte që nuk mund të plotësohen me arsyetimin që Serbia të bëhet anëtare e BE-së, atëherë duhet ndryshuar prioritetet e politikës sonë të jashtme”, është shprehur Vulin, përcjell lajmi.net.Sipas tij, më këto kushte ndaj Serbisë, BE kërkon justifikim që shteti serb të mos jetë anëtar.“BE përcakton kërkesa të cilat e din se nuk do të plotësohen, ajo kërkon justifikim që Serbia të mos jetë anëtare. Serbia e drejtuar nga Vuçiq nuk është Serbia që heq dorë vetë, këto ditë janë zhdukur me largimin e udhëheqësve të preferuar nga Bashkimi Evropian”.Kreu i delegacionit të Bashkimit Evropian në Serbi, Sem Fabrici ka thënë sot se Kosova është element kyç për anëtarësimin e Serbisë në BE.Ai ka theksuar se normalizimi i marrëdhënieve me Kosovën dhe përparimi në fushën e sundimit të ligjit janë ‘shoferë’ kryesor për hyrjen e Serbisë në BE.