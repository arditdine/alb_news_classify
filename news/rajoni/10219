Presidenti serb Aleksandër Vuçiç deklaroi në Ankara se “shqiptarëve të Kosovës mund tu thonë mjaft vetëm ata që nuk duan t’ua thonë këtë, ata që morën pjesë në krijimin e të ashtuquajturës pavarësi e Kosovës”.Vuçiq, siç transmeton FoNet, tha se “ata mendojnë se është një e keqe e domosdoshme që ata duhet t’i durojnë ca serbë dhe një farë Serbie. Por, nga një arrogancë e tillë kurrë nuk ka lindur ndonjë rezultat. Unë i lus që të vazhdojnë kështu”, u tha Vuçiq gazetarëve në Ankara.Vuçiq, duke komentuar deklaratat e kryeministrit të Kosovës, Ramush Haradinaj, se “Serbia nuk e kupton kush ka fituar e kush ka humbur në luftë”, me ironi ka konstatuar se “është e qartë se ai (Haraadinaj) është ekspert për shtet ligjor dhe rend kushtetues dhe e përgëzoj për këtë”“Por, ajo që është absolutisht e qartë, është se atyre nuk u shkon mendja të bëjnë asnjë kompromis. Ata mendojnë se kur amerikanët dhe disa të tjerë e kanë bombarduar Serbinë kjo është  fitore e tyre e madhe dhe se nga kjo duhet të marrin gjithçka që nuk u takonte”, tha ai.Vuçiq shtoi se, kur të keni mbështetjen e fuqisë më të madhe të botës, atëherë mund të flisni çfarë të dëshironi,  “e ata le të jenë arrogantë, kurse puna jonë është të kërkojmë një zgjidhje”.“Unë nuk jam shumë i fashinuar me njohuritë e tij (e Haradinajt) për ligjin, sistemit kushtetues-ligjor, të drejtës  krahasuese, e aq më pak me njohuritë e tij për të drejtat dhe liritë e njeriut në legjislacionin krahasues”, tha Vuçiç.I pyetur për kërcënimet që iu drejtuan në Serbi, Vuçiç u përgjigj se me diçka të tillë po përballet çdo ditë, dhe se kërcënimi i fundit i është dërguar nga një adresë interneti në afërsi të Çaçakut, përgatiti Express. (b.an)