Vënia në pikëpyetje e sovranitetit grek mbi ishujt në Egje është problemi që shqetëson më shumë grekët, sipas një sondazhi të publikuar këtë javë.  Rreth 44 për qind e të pyeturve mendojnë se mes dy vendeve mund të ketë luftë, ndërsa 54 për qind vlerësojnë se politika e qeverisë nga Turqisë  është gabuar.  Tendenca e Turqisë për të vënë në pikëpyetje sovranitetin kombëtar grek është problemi më i madh me të cilin përballet Greqia në marrëdhëniet e saj me fqinjët.Ky është konkluzion i një sondazhi mbarëkombëtar të kryer nga instituti ?Public Issue? me temën  “Greqia dhe Bota 2018”, i cituar nga gazeta Ekathimerini.Sipas anketës, 74 për qind e të intervistuarve thanë se sfida ndaj sovranitetit grek në Egje dhe mbi ishujt si, Kastelorizo, Fourni dhe Dodekanez, është çështja më e rëndësishme, ndërsa 16 për qind besojnë se shkak është agresioni dhe papërgjegjshmëria e Turqisë.Të pyetur se ku gjenden marrëdhëniet greko-turke në krahasim me një vit më parë, 81 për qind thanë se janë përkeqësuar, 16 për qind thanë se janë të njëjta dhe vetëm 2 për qind besojnë se ato janë përmirësuar. Lidhur me trajtimin e marrëdhënieve dypalëshe me Turqinë nga qeveria greke, 54 për qind e të anketuarve dhanë përgjigjen “ndoshta e gabuar”, kundrejt 37 për qind që e vlerësojnë “ndoshta të saktë”.Në të njëjtën kohë, 56 për qind e pjesëmarrësve thanë se kritikat e ngritura nga opozita kundër qeverisë mbi politikën e saj ndaj Turqisë janë “ndoshta të gabuara”, ndërsa 32 për qind “ndoshta janë të sakta”.Sondazhi ka gjetur se 67 përqind e të anketuarve janë “kundër” anëtarësimit të Turqisë në Bashkimin Evropian dhe 27 përqind janë “në favor”.Megjithatë, shumica dërrmuese, 70 përqind, thotë se Greqia duhet të vazhdojë të angazhohet në dialog dhe negociata me Turqinë, ndërsa vetëm 28 përqind që janë kundër bisedimeve.Të pyetur nëse ata besojnë se një luftë me Turqinë është e mundshme në vitet në vijim, 52 përqind thanë se është “e pamundur” dhe 44 përqind është “e mundshme”.(TemA TV)