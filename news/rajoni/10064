Greqia shpëton nga tragjedia financiare. Një konkluzion që pasqyrohet në titullin e një analize të të përditshmes prestigjoze britanike Telegraf, mbi situatën aktuale ekonomime në Greqi, pas 8 vitesh krize të ashpër që tronditi gjithë Eurozonën duke rrezikuar edhe shpërbërjen e saj.Analiza merr shkas nga fjalët optimiste të sekretarit të Përgjithshëm të Organizatës për Bashkëpunim Ekonomik dhe Zhvillim, Angel Gurria. Nga Athina ku u takua me Kryeministrin Tsipras, Gurria prezantoi parashikimet e këtij viti për rritjen ekonomike greke që pritet të mbyllet me 2% dhe me rreth 2.3% për vitin tjetër, më tepër se mesatarja e Eurozonës. Shifrat tregojnë se reformat e ndërmarra nga qeveria greke kanë dhënë rezultate edhe më të mira se ato që priteshin. Shenja pozitive tregon edhe niveli i papunësisë që ka arritur nën 21%, kur në kulmin e krizës 4 vite më parë shënonte mbi 28%.Tre vite më parë, 61% e votuesve grekë mbështetën referendumin që ndërmori Alexis Tsipras për të dalë nga Euro. Megjithatë, Kryeministri grek nuk e ndërmori atë hap fatal. Dhe sot reformave të suksesshme, ai ka të gjihtë të drejtën – sipas Telegraph –  të diskutojë me kredidhënësit ndërkombëtarë për lehtësimin e barrës së rëndë të masave anti-krizë. Tv Klan