Ministri i Jashtëm grek, Nikos Kotzias, i ka rekomanduar partisë më të madhe opozitare, Demokracia e Re, të tregojë përgjegjshmëri në çështjet e politikës së jashtme.Ndërhyrja e shefit të diplomacisë greke është bërë në parlament, në përgjigje të kërkesës për interpelancë, që kishte bërë shefi i departamentit të mbrojtjes të partisë opozitare, deputeti Vasilis Kikilias.Tema e interpelancës ka qenë përsëri e lidhur me negociatat që Greqia po zhvillon me Shqipërinë për rishikimin e Paktit Detar.Deputeti konservator kërkon të dijë nëse ?në përllogaritjen e re të ujërave territoriale do të garantohet influenca e ishujve Diapontianë? -(kompleksi i ishujve të vegjël në veri perëndim të Korfuzit), si dhe nëse ?shelfi kontinental me Shqipërinë do të ketë të njëjtën vlefshmëri që ka dhe me Italinë, i delimituar që nga viti 1977?.Deputeti konservator grek e argumenton kërkesën për interpelancë me, siç thotë, ?shqetësimin që kanë krijuar te populli grek lajmet e publikuara në mediat e Greqisë dhe Shqipërisë lidhur me përmbajtjen e marrëveshjes strategjike për kufirin detar?.Ministri i Jashtëm grek, nuk është ndalur ne detaje teknike. Por pasi ka thënë se termi ?ishuj Diapontianë nuk gjendet askund në bibliografinë për të drejtën e detit dhe marrëdhëniet ndërkombëtare?, Kotzias i ka rekomanduar deputetit të opozitës që ?ta riformulojë pyetjen?. Sepse, siç ka sqaruar, ?këtu po bëjmë kontroll parlamentar dhe jo biseda kafeneje?.Ministri i jashtëm grek ka kërkuar nga partia më e madhe opozitare të tregojë përgjegjshmëri në çështjet e politikës së jashtme.?Politika e jashtme do të duhet të ushtrohet me kthjelltësi, përgjegjshmëri, seriozitet dhe efikasitet, dhe jo për hatër të marketingut të brendshëm politik?, ka theksuar ministri i jashtëm grek, transmeton Oranews.