Mijëra bullgarë kanë sfiduar temperaturat nën zero në pothuajse 20 qytete anembanë vendit, për të protestuar kundër një vendimi të fundit të qeverisë për të ndryshuar planin e menaxhimit të një parku të madh kombëtar.Protestat ishin të fundit e një numri të madh demonstratash të mbajtura këtë muaj, në kundërshtim të zgjerimit të resortit të skive në Bansko për në Parkun Kombëtar të Pirin, me frikën se zgjerimi mund të çojë në ndërtime të reja mbi një zonë që ka qenë në Listën e Trashëgimisë Botërore të UNESCO-s që nga viti 1983.Qeveria këmbëngul se ndërtimi do të kufizohet në infrastrukturën sportive, siç janë ashensorët dhe skelat e skive, që do të zënë vetëm 2% të parkut.Ambientalistët, megjithatë, argumentojnë se plani i ri i menaxhimit, i cili u miratua në fund të dhjetorit, mund të zërë pothuajse gjysmën e Parkut Kombëtar.Sipas Jivko Djamiarov, një protestuesi në kryeqytetin e Sofjes, protestat po zhvillohen kundër ndërtimit në 48% të Parkut Kombëtar të Pirinit.Protestuesit shpresojnë se thirrjet e tyre do të marrin vëmendjen e autoriteteve të bllokut të BE-së, duke e mbajtur qeverinë bullgare nën një presion të mëtejshëm.Dhe në fakt, protestat nuk kanë kaluar pa u vënë re edhe nga Komisioni Europian dhe çështja po shqyrtohet edhe në këtë nivel. Më 17 janar, Kryeministrit bullgar, Bojko Borisov, iu bënë një sërë pyetjesh për çështjen e Pirinit nga Ska Keller, zëvendëspresidentja e grupit të ambintalistëve Greens, pjesë e Partisë së të Gjelbërve në Parlamentin Europian, gjatë një fjalimi që vuri në dukje prioritetet e Kryeministrit bullgar.Në përgjigje, Borisov e përshkroi veten si një “njeri i gjelbër”.“Prej vitesh i kam ndalur projektet e infrastrukturës, vetëm e vetëm që të vegjlit e lejlekëve të mos dëmtohen. Unë i kam urdhëruar ministrat që të vendosin mbrojtëse gjatë rrugëve, në mënyrë që gjatë punimeve të mos shkelen dhe prishen lulet anëve të rrugës. Bëhet fjalë për ndërtimin e një ashensori të dytë në resortin e Banskos, i cili do të jetë në dhjetëshen e më të mirëve në Europë”, sqaroi ai më tej.“Zhvillimi dhe ndërtimi”Qeveria bullgare dhe bizneset vendase kanë deklaruar se ata po kërkojnë ndërtimin e një ashensori të dytë skish në Bansko për të lehtësuar radhët e gjata përballë objektit ekzistues. Megjithatë, grupet e ambientalistëve dhe protestuesve thonë se ndërtimi nuk do të jetë i kufizuar vetëm në ndërtimin e një ashensori të dytë skish, duke e akuzuar qeverinë se ndryshimet në planin e menaxhimit do të zënë një sipërfaqe më të madhe të parkut.Sipas Katerina Rakovska, nga dega bullgare e World Wildlife Fund (WWF), amendamenti paraqet një rritje gati pesë herë të zonës në të cilën lejohen ndërtimet e shtigjeve të skive dhe ashensorëve, duke zënë nga 0.6% në 2.8% të territorit të parkut kombëtar.Gjithashtu ajo do të mundësojë edhe ndërtimin e një ujëmbledhëseje në zona të tjera të parkut, pa u kufizuar vetëm në ato të ujit të pijshëm. Kjo, sipas mendimit të saj, mund të çojë përfundimisht në zgjerimin e zonës së ndërtimit të skive deri në 48% të territorit të parkut. Mund të ketë prerje të tjera, si dhe ndërtime shtesë, tha Rakovska, duke argumentuar se bizneset lokale i mbështesin ndryshimet e planit, me idenë se ato do të ndikojnë në rritjen e çmimeve të pasurive të paluajtshme.“Brenda zonës së skive të Banskos, ka pyje shekullore dhe për ndërtimin e infrastrukturës së re të skive, këto pyje do të duhet të prihen”, shtoi znj. Rakovska. Një koalicion organizatash mjedisore, përfshirë WWF, po planifikon të kundërshtojë vendimin e qeverisë, duke e paditur atë edhe në gjykatë. Këto grupe ambientalistësh do të dërgojnë një ankesë edhe në Drejtorinë e Përgjithshme të Mjedisit në Komisionin Europian, si dhe do të informojnë UNESCO-n.Pasi të gjitha këto ndryshime u bënë publike, ministri i Mjedisit, Neno Dimov, mohoi se ndërtimet do të zënë rreth 48% të zonës në Parkun Kombëtar.Në zonën e Parkut Kombëtar të Pirinit nuk do të ndërtohen hotele apo restorante.Sipas ndryshimeve të fundit të bëra nga qeveria më 28 dhjetor, është dhënë leja për ndërtimin, vetëm të infrastrukturës sportive, tha më tej ministri.Mbështetja e biznesitShoqatat e biznesit në Bullgari janë ngritur përsëri kundër kërkesave të protestuesve. Sipas një deklarate nga Shoqata e Punëdhënësve Bullgarë, aktivistët dhe ambientalistët u akuzuan për “shantazhe”.Qëllimi i tyre kryesor është që të ndalojnë vënien në jetë të investimeve me vlerë qindra miliona dollarëshe, të cilat mund të ndikojnë në nxitjen e rritjes së ekonomisë, si dhe ta ndihmojë Bullgarinë të dalë nga kategoria e vendit më të varfër në Europë, thuhej më tej në deklaratë.Ka pasur edhe akuza nga anëtarët e qarqeve të biznesit dhe zyrtarë të qeverisë që aktivistët dhe ambientalistët janë paguar për të zhvilluar këto protesta. Gjatë një interviste për kanalin televiziv bullgar bTV, zëvendëskryeministri Valery Simeonov, tha se protesta ishte financuar dhe nxitur nga jashtë.“Në këtë situatë janë të përfshira edhe financat e vendeve të tjera, të cilat e shohin Banskon si konkurrent shumë të fortë”, u shpreh ai, duke shtuar se disa prej këtyre vendeve janë Austria, Franca dhe Zvicra.