Në prag të takimit tet-a-tet mes kryediplomatëve, Nikolla Dimitrov e Nikos Kocias në Selanik për emrin që pritet të mbahet të premten, ekspertë nga të dy vendet dhanë pikëpamjet e tyre mbi kontestin. Sipas tyre arritja e një marrëveshjeje eventuale politike për emrin nuk do t’i japë fund problemit shumëvjeçar greko-maqedonas, për shkak se ai nuk është vetëm politiko-diplomatik. Ekspertë vlerësojnë se kontesti është para së gjithash çështje sociale, andaj apelojnë të punohet në çrrënjosjen e paragjykimeve nga të dy shoqëritë. Janis Armakolas nga Fondacioni grek për Politikë Evropiane “Eliamep” theksoi se për grekët termi “Maqedoni” është pjesë e pandashme e identitetit të tyre kurse për krijimin e pikëpamjeve të këtilla, është investuar shumë në të kaluarën.“Një prej arsyeve se pse populli grek është kaq emocional është se kapital i madh politik ishte investuar në vitet e 90-ta për ta bërë popullin kaq emocional. Nuk mund ta zhbëjmë këtë. Kjo ka ndodhur. Dhe nuk është bërë shumë për ta përmbysur këtë qëndrim. Shumica e popullit grek është bindur se vendi juaj dëshiron të marrë një pjesë të historisë, antikën. Shoqëria greke është e palëkundur, ajo mendon se ka të drejtë edhe sikur askush të mos pajtohet me të” – deklaroi Janis Armakolas, “Eliamep”, Greqi”.Sipas Armakolasit, marrëveshja eventuale nuk ka mundësi që të kalojë në Kuvendin grek, pasi nuk ka shumicë të mjaftueshme. Sipas tij, Qeveria me përpjekjet për zgjidhjen e emrit ka synuar gjithashtu edhe ta përçajë opozitën. Lupço Petkovski nga “Eurothink” thotë se është e domosdoshme t’i bindim grekët se projekti “Shkupi 2014” ishte një gabim, ishte larje parash e qeverisë së mëparshme dhe se nuk synojmë të vjedhim historinë.“A i ndjejmë ne këto personalitete si tonat?! Unë personalisht ju them se kur kaloj kah ato përmendore, atë pjesë të ikonografisë që prezantohet si historia ime unë nuk e ndjej si timen, Mendoj se shumë prej qytetarëve nuk e ndjejnë si të tyren. Por a e kuptojnë këtë grekët?! Mendoj se duhet t’ua sqarojmë se situata tek ne është më ndryshe, se kjo është shumë e re, revizioni më i ri i historisë. Dhe nëse duhet bërë akte të miqësisë, mendoj se ne jemi ato që duhet të veprojnë” – deklaroi  Lupço Petkovski, Qendra për Strategji Evropiane “Eurothink.Eva Ellerajt nga Fondacioni “Fridrih Ebert” propozon që të ndiqet shembulli gjermano-francez. Kurse profesorja universitare, Ana Çupeska ka propozime konkrete për rritjen e bashkëpunimit.“Miqësia gjermano-franceze ishte rezultat i shumë hapave: qytete që ishin vëllazëruar, shkëmbim të të rinjve në rajone specifike. Duhet bërë hapa për të ndërtuar mirë-besimin, për të folur dhe për t’u fokusuar në gjërat e përbashkëta, jo në ato që ju ndajnë” – deklaroi  Eva Ellerajt, Fondacioni “Fridrih Ebert.“Së pari në nivel të liderëve politik, me takime më të shpeshta paralele me procesin e negociatave. (4:35-4:54) Niveli i dytë është ai institucional, respektivisht kjo do të nënkuptonte ndonjë bashkëpunim mes Parlamenteve ose Qeverive e në veçanti mes vetëqeverisjeve lokale, ndërsa shembull i mirë janë iniciativat mes Athinës dhe Shkupit “– tha profesoresha universitare Ana Çupeska.Në debatin e hapur mes organizatave greke dhe maqedonase në Shkup, u propozua edhe bashkëpunim në sektorin civil, media dhe biznes./Alsat-M