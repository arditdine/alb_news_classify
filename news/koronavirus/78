Ministri i kabinetit britanik Michael Gove la të kuptohej se Britania e Madhe rrezikon që të ketë një ulje prej 10% të GDP-së, ndërsa 2.75 milionë qytetarë rrezikojnë që të humbin punën deri në qershor për shkak të koronavirusit. Ai argumentoi se vendosja e popullit në karantinë ishte zgjedhja e duhur, pasi pavarësisht se ekonomia dëmtohet, nuk ka çmim jeta e individit, raporton Daily Mail. Gjithsesi ai shtoi se harxhimet e mëdha për paketat e krijuara për bizneset e punëtorët, në një moment të dytë duhet që të shlyhen. Specialistët kanë parashikuar se mbretëria do të kalojë një krizë financiare për shkak të pandemisë dhe paralizimit të ekonomisë. Pritet që papunësia të shkojë deri në 8% në tremujorin e tretë të vitit, e vendit do t’i duhet kohë që të marrë veten.