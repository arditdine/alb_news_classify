Për të kufizuar përhapjen e virusit globalisht, udhëheqësit ranë dakord të përforcojnë kufijtë e jashtëm duke vendosur kufizime të koordinuara, të përkohshme për udhëtimet jo thelbësore në BE për një periudhë prej 30 ditësh.Anëtarët e Këshillit Evropian ndoqën me video-konferencë veprimet e BE-së bazuar në shpërthimin e COVID-19.Për të kufizuar përhapjen e virusit globalisht, udhëheqësit ranë dakord të përforcojnë kufijtë e jashtëm duke vendosur kufizime të koordinuara, të përkohshme për udhëtimet jo thelbësore në BE për një periudhë prej 30 ditësh. “Ne kemi nevojë për të siguruar kalimin e ilaçeve, ushqimit dhe mallrave dhe qytetarët tanë duhet të jenë në gjendje të udhëtojnë në vendet e tyre të lindjes”, tha Presidenti Michel pas takimit.Udhëheqësit kanë konfirmuar mbylljen e propozuar të kufijve të jashtëm dhe të Shengenit për të paktën 30 ditë.Ata gjithashtu vendosën të krijojnë korsi të linjës së shpejtë në kufijtë e vendeve të tyre për të mbajtur lëvizjen e ilaçeve dhe mallrave.Profesionistët mjekësorë dhe shkencëtarët do të perjashtohen nga kufizimet e udhëtimit.“Ne jemi të gatshëm të bëjmë gjithçka që kërkohet. Ne nuk do të hezitojmë të ndërmarrim veprime të mëtejshme pasi situata evoluon”, tha Presidentja e Komisionit Evropian Ursula von der Leyen.Ekzekutivi i BE-së paralajmëroi shtetet anëtare se ky ishte vetëm fillimi i krizës, për të cilën Gjermania tha se do të zhvillohej për muaj dhe jo javë.Gjithashtu drejtuesit vendosën të shtyjnë Këshillin e zakonshëm Evropian që ishte planifikuar të mbahej më datë 26 dhe 27 mars, në të cilën pritej një tjetër vendimmarrje në lidhje me fatin e Shqipërisë dhe Maqedonisë së Veriut. /e.s/