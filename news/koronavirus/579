Rezultuan të vërteta dyshimet për 3 persona në Korçë, të cilët tashmë janë konfirmuar të prekur nga koronavirusi.BalkanWeb raporton se çifti i të moshuarve 75 dhe 76 vjeç dyshohet se është infektuar nga mbesa e tyre, e cila ishte kthyer më 8 mars nga Italia. Sipas asaj që sqarojnë mjekët, mbesa nuk ka probleme me shëndetin dhe ka rezultuar negative ndaj testit.Ndërkohë i riu që po ashtu ka rezultuar me COVID-19 është menaxher i një lokali të njohur në Korçë. Të tre personat e prekur si fillim kanë qenë të shtruar në spitalin Rajonal të Korçës dhe më pas, pas shumë simptomash ndër to temperaturë dhe kollë e thatë janë nisur drejt Spitalit Infektiv në Tiranë nga ku mësohet se 31-vjeçari vuan nga temperatura e lartë.Ndërkaq pas konfirmimit familjarët e tyre dhe personat e kontaktit do të vetëizolohen për 2 javët e ardhshme