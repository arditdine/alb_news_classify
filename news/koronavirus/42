Rritet bilanci i te prekurve me koronavirus në vendin tonë. Në një komunikim për mediat, drejtoresha e Institutit të Shëndetit Publik, Albana Fico deklaroi se në 24 orët e fundit janë zbuluar 11 raste të reja, ndërsa në total janë 223 persona të prekur nga virusi vdekjeprurës.“Kemi 4 të shëruar në 24 orët e fundit dhe deri tani kemi 44 të shëruar pas testeve të kontrollit të kryera kanë rezultuar negativë,” tha ajo.Harta e të prekurve nga COVID-19 zgjerohet në Tiranë, Fier, Shkodër, Tropojë dhe Korçë, përveç rasteve të zbuluar për të cilat po kryhet hetimi epidemiologjik dhe ku po punohet me shumë intesitet nga epidemiologët për gjurmimin e kontakteve të rasteve pozitive dhe ndërprerjen e zinxhirit të transmetimit të infeksionit.Në shërbimin infektiv aktualisht janë 74 të shtruar. Prej tyre 7 janë në terapi intensive nga të cilët 4 janë të intubuar. Pjesa tjetër e të shtruarve në pavion janë në gjendje të stabilizuar deri në këto momente.Ndërkohë në spitalin COVID 2 “Shefqet Ndroqi” kemi një pacient të shtruar.Shpërndarja gjeografike e rasteve pozitive, është si vijon:– Tiranë 124 raste– Durrës 14 raste– Lushnje 4 raste– Elbasan 5 raste– Fier 23 raste– Kavajë 4 raste– Rrogozhinë 2 raste– Korçë 14 raste– Vlorë 5 raste– Shkodër 7 raste– Lezhë 5 raste– Berat 1 rast– Has 2 raste– Krujë 5 raste-Tropojë 4 raste– Pukë 3 raste– Mirditë 1 rast