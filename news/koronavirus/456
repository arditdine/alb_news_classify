Aparatet respiratorë janë pajisja më e kërkuar në Evropë për shkak të pacientëve të infektuar me COVID-19. Për shumë vende është bërë mjaft e vështirë që të mund t’i sigurojnë pajisjet për shkak të kërkesës së madhe. Nisur nga kjo në Turqi kanë nisur nga puna që t’i prodhojnë vetë. Ministri turk i Shëndetësisë, Fahrettin Koca, ka deklaruar se vendi i tij do të fillojë me prodhimin e respiratorëve vendas për të luftuar përhapjen e koronavirusit të ri (COVID-19). Në një konferencë për media në Ankara, Koca u shpreh se po luftojnë për të patur sa më pak humbje në jetë në këtë epidemi që ka prekur gjithë botën. Ai shtoi se solidariteti që shfaqin vendi i tij kundër koronavirusit “thuajse nuk ka shembull në botë”. Minsitri e pranoi se Turqia ka pasur raste pozitive të koronavirusit mes punonjësve të shëndetësisë.