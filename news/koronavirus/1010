Në një interviste ekskluzive për News 24, kryeministri i vendit Edi Rama deklaroi se bizneset e mëdha janë të fundit që duhet të hapin gojën e të kërkojnë favore nga qeveria. Ai po ashtu i këshilloi të përdorin shumën e madhe që kanë marrë nga dividenti vitin e shkuar e ta përdorin për njerëzit e tyre.“Bizneset e mëdha janë të fundit në radhë për të hapur gojën në kohë lufte, e jo më për të kërkuar gjëra që janë mësuar t;i kërkojnë sa herë bëhet gati buxheti i shtetit. E di unë per kë po flas dhe cfarë po flas, nuk po them se nuk do t’i konsiderojmë por bëjnë mirë që në këtë luftë si të gjithë të pasuri të jenë në krah të popullit dhe jo të xhepit, të jenë në krahë të shtetit, të mos e shohin si bankë alternative shtetin. T’ju ngulet në mendje të gjithëve që kjo është luftë dhe ky shtet ka prioritete, janë fëmijët, më të moshuarit, ata të cilët janë në një buiznes të voglë, ata që janë të punësuar në bizneset e mëdha dhe sigurisht pastaj vijnë këta të mëdhenjtë, që të mos gabohem kanë marrë vitin e shkuar nga dividenti një shumë të madhe, është koha që atë shumë ta vendosin në dispozicion të njerëzve të tyre, të mos blejnë vetura e të bëjnë pushime në vende të shtrenjta të botës”,- tha kryeministri.(m.a/BalkanWeb)