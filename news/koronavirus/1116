Në Maqedoninë e Veriut nuk do të zhvillohen zgjedhjet e parakohshme parlamentare më datën 12 prill. Kjo për shkak të rrezikut nga infektimi nga koronavirusi. Kryetarët e partive politike në Maqedoninë e Veriut kanë zhvilluar sot një takim me presidentin Stevo Pendarovski dhe kanë rënë dakord që të anulohen zgjedhjet, pasi jeta e shëndeti i qytetarëve është në plan të parë. Në takim ishte i pranishëm kryetari i LSDM-së Zoran Zaev, kreu i VMRO DPMMNE Hristijan Mickovski, kryetari i ASH Zijadin Sela, i Alternativës, Afrim Gashi dhe i Lëvizjes Besa, Bilall Kasami. BDI-në e përfaqësonte Bujar Osmani dhe Izet Mexhiti ndërsa PDSH-në Organ Ibrahimi dhe Frymëzim Dauti. Në takim ishte edhe kryetari i Kuvendit Talat Xhaferi dhe kryeministri Oliver Spasovski.