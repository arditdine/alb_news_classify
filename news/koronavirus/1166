Edhe pse deri para pak ditësh u duk sikur vetëm Kosova dhe Mali i Zi kishin “imunitet” ndaj koronavirusit, kjo “teori” ra shpejt poshtë. COVID-19 nuk kurseu as kosovarët. Deri tani janë konfirmuar 16 të infektuar, nga 15 që ishin të hënën. Pra është shënuar vetëm një rast i ri dhe bëhet fjalë për një grua të ardhur nga Londra. “Pas mesnate në laboratoret e IKSHPK u konfirmua 1 (një) rast i ri pozitiv me COVID-19. Personi i gjinisë femrore, shtetase e Kosovës ka arritur të hënën në Kosovë nga Londra. Gjendja e saj është stabile. Deri tani nē laboratoret e IKSHPK u testuan 271 persona prej të cilëve kanë rezultuar 16 pozitiv në SARS CoV-2”, njoftoi Instituti i Shëndetit Publik në Kosovë.