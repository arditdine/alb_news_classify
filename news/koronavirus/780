Mbretëresha britanike ka dhënë një mesazh kombit mbi shpërthimin e koronavirusit, duke thënë se Mbretëria e Bashkuar "po hyn në një periudhë shqetësimi dhe pasigurie të madhe". 93-vjeçarja vlerësoi punën e shkencëtarëve, mjekëve dhe stafit të urgjencës, duke shtuar se të gjithë kanë një "rol jetësor të rëndësishëm për të luajtur". Mbretëresha britanike ka dhënë një mesazh kombit mbi shpërthimin e koronavirusit, duke thënë se Mbretëria e Bashkuar "po hyn në një periudhë shqetësimi dhe pasigurie të madhe". 93-vjeçarja vlerësoi punën e shkencëtarëve, mjekëve dhe stafit të urgjencës, duke shtuar se të gjithë kanë një "rol jetësor të rëndësishëm për të luajtur". Mesazhi i saj erdhi pak përpara informimit të përditshëm të kryeministrit, në të cilin ai tha se Mbretëria e Bashkuar mund të "kthejë valën" në 12 javë. Monarkja ka bërë me dije se ajo dhe familja e saj "do të qëndrojnë të gatshëm të luajnë rolin e tyre në këtë situatë". Mbretëresha më herët kishte shkurtuar detyrat e saj zyrtare për shkak të emergjencës shëndetësore që paraqet koronavirusi, dhe tani ndodhet në Kështjellën Windsor me Dukën e Edinburgh. Ai u fluturoi atje me helikopter nga Sandringham ku qëndronte më herët. COVID-19 ka shënuar deri tani 138 viktima në Britaninë e Madhe, ndërsa 2,716 persona janë konfirmuar të infektuar dhe 67 të shëruar. Në deklaratën e saj, Mbretëresha tha: "Historia e kombit tonë është e njohur që njerëzit dhe komunitetet të mblidhen për të punuar si një. Ne të gjithë duhet të ndryshojmë rutinat tona normale të jetës për të mirën më të madhe të komuniteteve në të cilat jetojmë dhe, në veçanti, për të mbrojtur më të prekurit brenda tyre.” Ajo shtoi: «Shumë prej nesh do të duhet të gjejnë mënyra të reja për të qëndruar në kontakt me njëri-tjetrin dhe të sigurohen që të dashurit janë të sigurt. Jam i sigurt se mund t’ia dalim përballë kësaj sfide.” "Ju mund të jeni të sigurt se familja ime dhe unë jemi të gatshëm të luajmë rolin tonë", ka thënë mbretëresha. Mesazhi i Mbretëreshës erdhi pasi Buckingham Palace njoftoi javën e kaluar se po bëheshin ndryshime në angazhimet e saj "si një masë paraprake e arsyeshme". b.l./Shqiptarja.com