I gjithë globi është nën pushtetin e Coronavirus. Pandemia botërore, tashmë prezente edhe me viktima në Shqipëri, siç pritej ka nisur të gjunjëzojë edhe ekonominë tonë kombëtare.Fillimisht kane qenë linjat ajrore të udhëtimit, të cilat kanë pësuar goditjen e parë, ku vetëm për muajin mars, llogaritet që humbjet të kapin shifrën e rreth 20 milionë eurove.Gjithashtu edhe sektorë të tjerë të ekonomisë qe lidhen me shërbimin, apo me prodhimin, jane duke punuar me staf të reduktuar dhe mendojnë për mbylljen e aktivitetit gjatë muajit prill.Puna nga shtëpia, alternativa e re për punonjësit në kohën e karantinimit“Smart working” apo puna nga shtëpia është alternativa që po praktikohet tashmë në Shqipëri për të shmangur përhapjen e COVID-19. Shumë kompani kanë vënë në zbatim këtë formë të re të punës, e cila redukton kontaktet fizike mes punonjësve. Roden Pajaj, drejtor i burimeve njerëzore pranë Deloitte, thotë se duke u përmbushur disa kushte kjo mund të jetë e ardhmja për shumë sektorë.