Ekipi kombëtar i Kosovës në boks e ka falënderuar nga qielli ish-zëvendëskryeministrin Behgjet Pacolli për ndihmën që ia ka ofruar për t’u kthyer nga Londra me aeroplanin e vet privat, pasi Aeroporti Ndërkombëtar Adem Jashari i kishte anuluar fluturimet nga Britania e Madhe për shkak të koronavirusit. Ekipi është kthyer dje në Prishtinë dhe është vendosur në karantinë, si masë parandaluese nga Covid-19. Ekipi u kthye dje në Kosovë pas 12 orëve pritjeje, për shkak të tollovisë që ka shkaktuar pandemia koronavirus, duke i anuluar shumë fluturime në gjithë Evropën, shkruan Gazeta Express.Ekipi i boksit ndodhej në Londër, ku po merrtepjesë në turneun kualifikues evropian për Lojërat Olimpike Tokio 2020, por organizatorivendosi të hënën t’i pezullojë garat shkaku i përhapjes së pakontrollueshme të Covid-19Si pasojë, ekipi kishte mbetur në Londër, pazgjidhje për t’u kthyer në Kosovë, shkaku i ndërprerjes së të gjithafluturimeve për në aeroportin ndërkombëtar “Adem Jashari”. Pas 12 orëve pritje, ish-zëvendëskryeministrii Kosovës Pacolli ndërmjetësoi me zyrtarët në Londër, konkretisht ish-ministrintë Jashtëm të Britanisë së Madhe, Sit Alan Duncan, dhe e dërgoi aeroplanin evet privat për ta marrë ekipin e boksierëve, i cili tani ndodhet në karantinë,si masë parandaluese e shpërndarjes së koronavirusit.Trajneri i boksierëve të Kosovës, Besim Brahimi, e ka falënderuar Pacollin në një video-mesazh duke fluturuar në qiell me aeroplanin e tij privat. Ai madje e quan Pacollin Donlad Trump i Kosovës. /Gazeta Express/