Ngjarje në zhvillim: Pandemia e Koronavirusit        Federata Shqiptare e Futbollit (FSHF) ka nisur një fushatë me qëllim motivimin e fëmijëve, dhe kujdesin për ta, gjatë periudhës së karantinimit kombëtar për shkak të virusit COVID-19.  Institucioni përgjegjës për futbollin shqiptar, gjykon se kujdesi për fëmijët, si nga ana fizike ashtu edhe social-psikologjike, është shumë i rëndësishëm në këto ditë të vështira për gjithë shoqërinë tonë, dhe më gjerë. Krahas detyrave tona familjare, një vëmendje e veçantë u duhet kushtuar fëmijëve tanë, dhe futbolli është rruga më e mirë, si sporti më i dashur në Shqipëri. FSHF-ja lançoi në kanalet sociale këtë fushatë, që u kërkon vajzave dhe djemve të rrinë në shtëpi, dhe të luajnë futboll sipas kushteve tona familjare. Prindërit dhe fëmijët kanë treguar një interes shumë të madh në 24 orët e para të fushatës, duke dërguar videot e tyre, që tashmë po publikohen në kanalet sociale të Federatës së Futbollit. FSHF-ja ka ngritur një juri, e cila do të vlerësojë të gjitha videot dhe do të përcakojë më të mirat prej tyre.  Këto janë çmimet për 20 videot më të mira: Vendi i parë: uniformë komplete e kombëtares me emër dhe numër Vendi i dytë: fanelë e kombëtares me emër dhe numër Vendi i tretë: top dhe USB Vendet 4-5: top Vendet 6-10: USB Vendet 11-15: kapele e kombëtares Vendet 16-20: çantë shpine.