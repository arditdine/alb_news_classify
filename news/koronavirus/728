Në Sirinë veriperëndimore, janë rreth 1 milionë persona të cilët ikën për shkak të lutës civile dhe tani jetojnë në tenda kampi plot baltë dhe ndërtesa të braktisura. Por sikur kjo të mos mjaftonte, ajo që tremb më shumë mjekët është fakti se pandemia e koronavirusit mund të shkaktojë një shkatërrim të madh në krahinën e kthyer përmbys nga lufta. Mjekët rekomandojnë që njerëzit të lajnë duart vazhdimisht, si edhe të qëndrojnë larg njëri-tjetrit. Po si mund të ndodhë kjo në këto kampe, ku mungojnë kushtet minimale? Pikërisht kjo është frika e organizatave ndërkombëtare që janë të vendosura aty. “Do të lash duart? Disa njerëz nuk anë shanse të lajnë fëmijët e tyre për një javë, Jetojnë në kushte në natyrë’, tha Fadi Mesaher, drejtori i Idilibit për Fondacionin “Maram për Lehtësi dhe Zhvillim”. Doktorët sirianë mendojnë se virusi tashmë gjendet në kampe, me vdekjet dhe sëmundjet që e karakterizojnë. Por ndihma ndërkombëtare ka qenë e pakët, por të mos thënë asfare, referuar më shumë se një dyzinë ekspertësh të mjekësisë. OBSH-ja ka dorëzuar kite për testet te qeveria siriane që një muaj më parë, por këtë se ka bërë për krahinën kontrolluar nga opozita. Sipas doktorëve, kjo i ka dhënë mundësinë virusit të përhapet, e tremben se kjo do të sjellë shumë viktima.