Ngjarje në zhvillim: Pandemia e Koronavirusit        Ministria e Shëndetësisë ka bërë të ditur se ka shkuar në 76 numri i personave të prekur nga koronavirusi në Shqipëri, nga të cilët 2 kanë ndërruar jetë. Po ashtu, bëhet e ditur se dy pacientë, kontakte të pacienti zero, janë shëruar. Pas daljes nga spitali, ata duhet të qëndrojnë në vetëkarantinim për 14 ditë. Në 24 orët e fundit janë testuar 46 persona të dyshuar, prej të cilëve janë konfirmuar 6 raste të reja me COVID-19: – 5 qytetarë nga Tirana, kontakte të rasteve pozitive  – 1 qytetar nga Fieri, gjithashtu person kontakti. Nga totali i rasteve të konfirmuara, 59% janë meshkuj dhe 41% janë femra. Ndërsa shpërndarja gjeografike e rasteve pozitive: • Tiranë   55 qytetarë • Durrës     5 qytetarë  • Lushnje   2 qytetarë • Elbasan   2 qytetarë • Fier           8 qytetarë • Rrogozhinë   2 qytetarë • Kavajë   2 qytetarë Janë shënuar deri tani dy raste humbje jete.  Ju informojmë se në spitalin Infektiv ndodhen aktualisht 37 pacientë të shtruar. 4 prej tyre janë në terapi intensive, në situatë të njëjtë klinike, ndërsa pjesa tjetër e të shtruarve në pavion janë në gjendje të stabilizuar deri në këto momente.