Nëse situata nuk ndryshon për mirë në mënyrë që kampionatet të mbyllin sezonin, atëherë gjysma e klubeve të Ligue 1 franceze rrezikojnë falimentin. Alarmit i bie presidenti i Saint-Etienne, Bernard Caiazzo. Pesimiste edhe parashikimet e tij në lidhje me rinisjen e futbollit në Francë, që gjithashtu është goditur rëndë nga Coronavirus. 2789818 57580377 1600 900“Nuk mund të luajmë derisa kurba e të prekurve të nisë rënien. Në rastin më të mirë në mesin e qershorit, por ndoshta duhet të presim korrikun dhe gushtin. Duhet të përfundojmë me çdo kusht kampionatin. Pa ndihmën e shtetit, brenda gjashtë muajve, gjysma e klubeve profesionistë në Francë do të falimentojnë. Pesë kampionatet më të mëdhenj të Europës kanë humbur rreth 4 miliard euro deri tani. Vetëm Ligue 1 ka humbur nga 500 deri në 600 milion euro”, ka thënë presidenti i Saint Etienne për mediat franceze.(balkanweb)