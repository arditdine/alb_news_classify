Në studion e emisionit “Byro Politike” në Abc News me gazetaren Juli Xhokaxhi është pneumolog Arjan Mezini, nga spitali “Shefqet Ndroqi”.Gjatë fjalës së tij, mjeku foli për pacientin 66-vjeçar nga Lushnja që ndërroi jetë ditën e sotme si dhe për planin që do të ndiqet nëse numri i të prekurve vazhdon të shtohet. Mezini shpjegoi se nëse situata rëndohet tek Infektivi, Senatoriumi do të jetë një spital i linjës së dytë, por e mira do të ishte që situata të mos shkojë deri aty.Sa i përket pacientit që ndërroi jetë, ai u shpreh:Është pacienti që në fakt, sot ka ndërruar jetë që u bë zinxhir për prekjen e një pjese të stafit. Si mjekë ashtu edhe infermierë. Ishte nje pacient që kishte probleme me veshkat dhe nga ana pulmonare.”I pyetur nga Juli Xhokaxhi se si është të shndërrosh një spital si sanatoriumi në spital për t’u përballur me një virus të panjohur, mjeku tha që kjo është diçka e vështirë, por duhet bërë nëse vjen nevoja.“Nuk është e lehtë. Jemi në pandemi, jemi në situatë luftë, do japim më të mirë. Shefqet Ndroqi do jetë spital i linjës së dytë. Nëse tejngopjet infektivi. Linja e tretë do të jetë Spitali Kirurgjikal dhe më pas nëse situata vazhdon të përkeqësohet do drejtohemi tek strukturat private….Kam një thirrje kam një thirrje: na ndihmoni që ky skenar të mbyllet brenda infektivit. Që të kemi sa më pak të infektuar, sa më pak humbje jete. Mjekët e vërtetë kësaj janë njerëzit që duhet të ruhen.”I pyetur nëse mjekët tek “Shefqet Ndorqi” kanë marrë masa të shtuara, me veshje speciale, Mezini u shpreh se që pas rastit të pacientit që ndërroi jetë alerti është më i madh.“Alerti është më i madh. Stafi i urgjencës është më veshje speciale. Kurse ne jemi të gatshëm për t’u veshur.”Sa është i trajnuar personeli i “Shefqet Ndroqit”?“Trajnimi ka filluar kohë më parë dhe tani është më intensiv.”