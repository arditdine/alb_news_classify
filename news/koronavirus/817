Autoritetet italiane të shëndetit kanë publikuar pasditen e së martës bilancin e ri për personat e prekur nga koronavirusi.Kështu rezulton se numri i personave të infektuar nga koronavirusi në Itali është rritur në 41,035.Vetëm gjatë 24 orëve janë shtuar 5,322 raste. Ndërsa brenda ditës raportohet të kenë ndërruar jetë 427 persona. Numri i viktimave në total shkon në 3,405 dhe numri i personave të shëruar tërësisht është 5,979.Kështu, Italia vazhdon të mbetet vendi më i prekur nga koronavirusi në Evropë ndërsa në renditje globale qëndron në vend të dytë pas Kinës që numëron 80,928 persona të infektuar.