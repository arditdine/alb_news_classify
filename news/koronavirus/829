Princi Albert II i Monakos ka rezultuar sot pozitiv me koronavirusin e ri. Njoftimin e dha principata duke saktësuar se “gjendja e tij shëndetësore nuk ka asgjë për t’u shqetësuar”. Madje dje në mbrëmje më 18 mars, princi bëri një deklaratë në një event zyrtar. “Vendi ynë po përballet me krizën më të rëndë shëndetësore në historinë e tij. Qeveria jonë është e përgatitur për epideminë dhe janë marrë masat e nevojshme. Për ngadalësimin e përhapjes së virusit, unë ju kërkoj të qëndroni në shtëpi, teksa punonjësit e shëndetësisë dhe të forcave të rendit perballen me sëmundjen për ju”, tha ai.