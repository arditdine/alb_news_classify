Shkon në 6 numri i viktimave nga koronavirusi në Shqipëri. Gjatë mbrëmjes së sotme ndërroi jetë një paciente 71-vjeçare nga Tirana, e konfirmuar me COVID-19, e shtruar në spitalin Infektiv, në terapi intensive, në frymëmarrje të drejtuar (respirator). Pavarësisht përpjekjeve të mjekëve, 71-vjeçarja me hipertension, e shtruar prej 7 ditësh në spitalin Infektiv, nuk arriti të mbijetojë. 71-vjeçarja është viktima e gjashtë e prekur nga COVID-19 në Shqipëri. Ministria e Shëndetësisë i shpreh ngushëllimet familjes së të ndjerës dhe i bën thirrje dhe një herë qytetarëve të respektojnë me shumë rigorozitet rregullat e distancimit social dhe të telefonojnë 127 në rast se kanë shenja të sëmundjes. Ministria e Shëndetësisë raportoi sot se gjatë 24 orëve të fundit kanë rezultuar pozitivë me COVID-19 23 raste të reja, duke e çuar në total në 146 numrin e të infektuarve. Shpërndarja gjeografike e rasteve pozitive, është si vijon: Tiranë 83 qytetarëDurrës 9 qytetarëLushnje 4 qytetarëElbasan 3 qytetarëFier 14 qytetarëRrogozhinë 2 qytetarëKavajë 4 qytetarëKorcë 11 qytetarëVlorë 5 qytetarëShkodër 3 qytetarëLezhë 4 qytetarëBerat 1 qytetarHas 2 qytetarëKrujë 1 qytetar