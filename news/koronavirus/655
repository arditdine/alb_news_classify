Ka shkuar në 24 numri i të prekurve nga koronavirusi në Kosovë. Lajmi është konfirmuar nga Instituti Kombëtar i Shëndetësisë Publike.Në orët e fundit janë zbuluar dy raste të reja. Pozitiv me koronavirus kanë rezultuar një grua 53 vjeçe nga Suhareka dhe një 43-vjeçar nga Gjakova.“Sot me 20.03.2020 në Laboratorin e Mikrobiologjisë Molekulare në IKSHPK me metodën RT-PCR, janë testuar 77 mostra të dyshimta për virusin SARS-CoV-2 dhe dy prej tyre janë pozitive. Të dy rastet pozitive janë raste kontakti, njëra prej tyre, me vendbanim në Suharekë ,e gjinisë femër, 53 vjeçare dhe tjetri me vendbanim në Gjakovë i gjinisë mashkullore i moshës 43 vjeçare. Nga data 08.02.2020 deri me 20.03.2020, në Laboratorin e Mikrobiologjisë Molekulare në IKSHPK me metodën RT-PCR, janë testuar gjithsej 417 mostra të dyshimta në virusin SARS-CoV-2 dhe prej tyre, gjithsej njëzet e katër raste kanë rezultuar pozitive.”, thuhet në njoftimin e IKSHPK’së./ Opinion.al