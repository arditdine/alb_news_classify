Qeveria në Kosovë është në prag të rrëzimit me zgjedhjet e reja të parakohshme në horizont. PRISHTINE-46 ditë pasi Albin Kurti u betua si kryeministër përçahet koalicioni qeverisës në Kosovë. Vendimi për shkarkimin e ministrit të Brendshëm nga radhët e LDK-së pas deklaratave për koronavirusin duket se do i kushtojë shtrenjtë Albin Kurtit, pasi Isa Mustafa deklaroi mbrëmjen e sotme se partia që drejton do të bëjë një mocion mosbesimi kundër qeverisë. Pra praktikisht rrpasi shkeli marrëveshjen. "Patëm mbledhjen e kryesisë, ku trajtuam problemin që sot ka lind me shkarkimin në kundërshtim me marrëveshjen për bashkëqeverisje të ministrit Veliu. Sot në mbledhje e diskutuam dhe kemi vendosur që LDK’ja të iniciojë mocionin e mosbesimit për të rrëzuar Qeverinë Kurti” është shprehur Mustafa. Por duket se pas këtij justifikimi ka një prapaskenë që lidhet me këmbënguljen e Albin Kurtit për të mos hequr taksën kundër Serbisë duke rrezikuar marrëdhëniet me SHBA-në. "Trajtuam edhe situatën aktuale në vendin tonë shkaktuar nga rrezikimi i prishjes së marrëdhënieve me SHBA-në, si rezultat i mos heqjes së tarifës edhe pse kërkuan pareshtur si aleati yni" shtoi Mustafa, teksa më herët në një postim në Facebook i vendosi ultimatum deri në fundjavë Kurtit për ta hequr. Sipas të gjitha gjasave qeveria në Kosovë është në prag të rrëzimit me zgjedhjet e reja të parakohshme në horizont. Ora 22:34 Koalicioni me LDK, Kurti: Dua të vijoj bashkëpunimiNë lidhje me bashkëpunimin dhe vijimin e koalicionit, Kurti tha se dëshiron ta ketë LDK-në partner, por me respektimin e marrëveshjes për koalicion dhe se ajo nuk do të duhej të identifikohej me deklaratën e ish ministrit.“E kam thënë edhe sot e them që e kemi LDK-në partner, ne e kemi në koalicon dhe duam ta kemi LDK-në në koaliconin qeverisës por nuk besoj se LDK-ja do të duhej të identifikohej me deklaratën e mbrëmshme. Nuk mund të thuash po sigurisht. Nuk mundet ministri të shpall gjendje të jashtëzakonshme në mesnatë. Prandaj mendoj se LDK nuk do të duhej të identifikohej me deklaratën e mesnatës së njërit ministër i cili nuk mban atë qëndrim në mbledhjet e brendshme dhe pastaj del kundër kryeministrit. Kur kemi qenë në negociata për krijimin e koalicionit e kemi thënë qartë, duam bashkëpunim dhe duam respektim dhe për këtë e kemi marrëveshjen me tekst e po ashtu programin qeverisës tash”, tha Kurti. Ora 22:16 Përçarja e koalicionit, Kurti: E lajmërova Mustafën 30 minuta para për shkarkimin, i kërkova emrin e riKryeministri Kurti tha se ai e ka lajmëruar Isa Mustafën për shkarkimin e ministrit të Brendshëm 30 ,minuta para dhe I ka kërkuar emrin e ri për ta zëvendësuar.‘E kam njohur me shumë se 30 minuta para dhe kam kërkuar emrin e ri. Në marrëveshje jemi zotuar se do të mbajmë qëndrime të  njëjta për çështjet që na shfaqen. Tash që kemi qeverinë e re nuk mund të kemi ministra që i sinkronizojnë dhe harmonizojnë qëndrimet jashtë qeverisë sot me dikë nga qëndrimi i vjetër. Ai kapitull ka marrë fund. Nuk mund ta mbështes shpalljen gjendjes së jashtëzakonshme apo as deklarata të tilla pa u konsultuar me parë me partnerin tënd apo dhe presidentin’, tha Kurti.Ora 22:11 Heqja e tarifës, Kurti: E kam thënë, reciprociteti është alternativa më e mirëKurti ka folur dhe për kërkesën e SHBA dhe Isa Mustafës partnerit të tij në qeveri për heqjen e tarifës, duke thënë se kjo do të zëvendësohet gradualisht me masën e reciprocitetit, si opsioni më i mirë ndaj politikës  bllokues të Serbisë.“Sa për tarifën e kam shprehur qëndrimin time se është më i mirë dhe më i dobishmi dhe kjo është zëvendësimi gradual i tarifës 100 % me reciprocitetin. Kjo do të na ndihmojë kundër politikës bllokuese të Serbisë’, tha Kurti.Ora 22:04 Përçarja e koalicionit, Kurti: Ish ministri i Brendshëm u shkarkua për tradhti të dyfishtë!Pas paralajmërimit të LDK se do të nis një mocion mosbesimi për rrëzimin e  qeverisë , kryeministri Albin Kurti ka sqaruar në një konferencë për shtyp shkarkimin e ministrit të Brendshëm, që vinte nga radhët e LDK-së, partnerit të saj në qeveri. Kurti tha se ai kreu një tradhti të dyfishtë, ndaj qeverisë dhe policisë, duke kërkuar gjendjen e jashtëzakonshme në një situatë ku çdo gjë po menaxhohet më së mirë nga policia deri tani.“Nuk ka nevojë për gjendje të jashtëzakonshme. Nëse lind nevoja do e bëjmë një gjë të tillë. Asnjë institucion nuk ka dështuar në punë e tyre për të marrë këtë masë ekstreme si gjendja e jashtëzakonshme. Një kërkesë e tillë është e palogjikshme dhe e pandërgjegjshme. Unë vazhdoje bashkëpunimin dhe komunikimin me të gjithë krerët e institucioneve. Deklaratat e bëra nga ministri i brendshëm i shkarkuar Veliu, e bëri të detyrueshëm ta liroja nga detyra. Ai shprehu një tradhti të dyfishtë, ndaj  qeverisë ku bën pjesë dhe ndaj policisë duke kërkuar  një gjendje të jashtëzakonshme me kokën e tij. Policia nuk është në gjendje të jashtëzakonshme, ajo po bën një punë të shkëlqyer dhe ende nuk po shfrytëzon të gjithë kapacitete e saj në këtë periudhë pasi ende nuk është e nevojshme, jo më të kalohet në gjendje të jashtëzakonshme” thotë Kurtid.ba./I.K./Shqiptarja.com