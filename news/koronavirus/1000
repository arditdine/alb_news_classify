“Mund të përfundojmë edhe si Italia”. Kështu u shpreh kryeministri Rama i pyetur në News 24 se cili mund të ishte skenari më i keq nga përhapja e kësaj pandemie. Megjithatë ai sqaroi se qeveria i ka marrë të gjitha masat, nga të cilat po shpëtohen jetë njerëzish. “Skenari më ikeq me koronavirusin është ai i italisë. I kemi marrë të gjitha masat, të bindur se me çka po bëjmë çdo ditë, po lehtësojmë plagë e po shpëtojmë jetë, po e ngadalësojmë përhapjen e virusit. Por nga ana tjetër askush në botë nuk e di se deri në çfarë pike mund të na cënojë virusi, t’i lutemi zotit të mos jemi para më te keqes fare, se para saj gjunjëzohet edhe SHBA”,- tha ai.