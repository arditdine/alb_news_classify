VLORË- Një ditë pas përplasjes me armë në Vlorë, ku mbetën të plagosur tre persona, policia ka vënë në pranga 3 autorë të dyshuar dhe ka shpallur në kërkim dy të tjerë. Po kështu mësohet se përplasja ka ndodhur mes dy grupeve, të cilat fillimisht kanë pasur një konflikt verbal e më pas kanë marrë armët. Zyrtarisht policia thotë se në vijim të veprimeve hetimore për dokumentimin e ngjarjes së ndodhur ditën e djeshme në lagjen ‘28 Nëntori’, pranë Kishës Ortodokse, ku si pasojë e të shtënave me armë zjarri mbetën të plagosur tre shtetas, ka rezultuar se dy grupe personash të cilët lëviznin me 2 automjete pasi janë konfliktuar me njëri-tjetrin për motive të cilat nuk bëhen të ditura për arsye hetimore, kanë qëlluar mbi njëri tjetrin me armë zjarri.Në përfundim të veprimeve hetimore paraprake, Policia ka bërë arrestimin e shtetasve:• Gazmir Canaj, 27 vjeç, banues në Vlorë,• Taulant Beqiraj, 27 vjeç, banues në Vlorë,• Eris Llanaj, 27 vjeç, banues në Vlorë,Si edhe ka shpallur në kërkim shtetasit me iniciale E.M., dhe P.A.Si rezultat i hetimeve dhe këqyrjes së kamerave ka rezultuar se shtetasi Gazmir Canaj së bashku me shtetasit E.M., dhe P.A., kanë shtënë me armë zjarri drejtim shtetasve Taulant Beqiraj dhe Eris Llanaj, të cilët më pas janë kundërpërgjigjur.Policia ka sekuestruar në vendngjarje një armë zjarri tip pistoletë, 10 gëzhoja dhe 2 automjete.Vijojnë hetimet në bashkëpunim me Prokurorinë Vlorë për zbardhjen e plotë të rrethanave të kësaj ngjarje.Materialet hetimore do t’i kalojnë Prokurorisë Vlorë, për veprat penale “Vrasje me dashje e mbetur në tentativë” dhe “Prodhimi dhe mbajtja pa leje e armëve luftarake  dhe e municionit”, të parashikuar nga nenet 76 e 22 dhe 278 të Kodit Penal.(m.k/BalkanWeb)