ERSEKE– Juglindja e vendit tonë është tronditur gjatë orëve të mëngjesit nga një tërmet. Mësohet se lëkundjet kanë qenë me magnitudë 4.3, ndërkohë që epiqendra e tërmetit ishte 8 km në veriperëndim të Ersekës. Në faqen zyrtare të Institutit të Gjeoshkencave, Energjisë, Ujit dhe Mjedisit thuhet se tërmeti ka pasur një thellësi prej 2 km. Sakaq, lëkundjet u ndjenë edhe në Përmet, Korçë dhe Çorovodë. Deri më tani nuk raportohet për të lënduar apo dhe dëme materiale të shkaktuara nga lëkundjet.(ed.me/BalkanWeb)