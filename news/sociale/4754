LEZHE– Mina me telekomandë, lëndë narkotike, fitil zjarrpërcjellës, telefona dhe automjete, u janë sekuestruar dy personave në Lezhë në kuadër të operacionit të koduar “GOES ON”.Drejtoria Vendore e Policisë Lezhë, në bashkëpunim me Prokurorinë e Rrethit Gjyqësor Lezhë dhe me  Drejtorinë e Forcës së Posaçme Operacionale në Policinë e Shtetit, kanë vënë në pranga shtetasit Artur Popa, 46 vjeç, dhe Valtor Cala, 30 vjeç, të dy banues në Tiranë, dhe kanë shpallur në kërkim dy bashkëpunëtorët e tyre.INFORMACIONI I POLICISESi rezultat i këtij operacioni u arrestuan në flagrancë shtetasit:• Artur Popa, 46 vjeç, lindur në Kukës dhe banues në Valias, Kamëz, (i dëënuar më parë) Arrestuar për veprën penale të “Trafikimit të armëve”, “Mbajtjes së bombave dhe minave me telekomandë në mjedise publike” dhe “Prodhim shitje të narkotikëve” në bashkpunim 278/a, 278/7 dhe 283, 25.• Valtor Cala, 30 vjeç, lindur dhe banues në Tiranë, arrestuar për veprën penale të  “Trafikimit të armëve” 278/a dhe 25.Si dhe janë shpallur në kërkim dy bashkëpunëtorët e tyre ku për shkak të hetimit nuk jepen të tjera të dhëna për ta.Sektori për Hetimin e Narkotikëve dhe Trafiqeve mbi bazën e informacioneve të marra në rrugë operative kishte regjistruar procedimi penal në Prokurorinë e Rrethit Gjyqësor Lezhë, ku si rezultat i një pune disa javore me metoda speciale të hetimit u arrit të dokumentohej aktiviteti i tyre kriminal.Shtetasi Artur Popa me automjetin e tij me targë AA 811 GF, i shoqëruar nga automjeti tjetër  me targë AA 733 DM, që drejtohej nga shtetasi Valtor Cala, transportonte 3(tre) mina me telekomandë ku në hyrje të qytetit të Lezhës, shërbimet e Policisë kanë ndërhyrë duke kapur  në flagrancë të dy shtetasit e lartpërmendur. Gjithashtu gjatë kontrollit shtetasit Artur Popa ju gjet dhe një sasi prej 55 gramë lëndë narkotike e llojit cannabis sativa e ngjashme me atë të vajit të hashashit. Në përfundim të veprimeve të para hetimore, nga grupi hetimor u sekuestruan në  cilësinë e provës materiale:•	3 mina me telekomandë të pajisura me telefon për shpërthim në distancë.•	55 gramë lëndë narkotike e ngjashme me atë të vajit të hashashit.•	14 telefona celularë.•	dy automjete•	3 fitila si ato zjarrpërcjellës.•	një çantë ku ishin futur minat Materialet proceduriale i kaluan  Prokurorisë së Rrethit Gjyqësor Lezhë, për veprat penale “Trafikimi i armëve dhe municionit”, “Mbajtja e bombave dhe minave me telekomandë në mjedise publike” dhe “Prodhimi dhe  shitja e narkotikëve”, kryer në bashkëpunim.(BalkanWeb)