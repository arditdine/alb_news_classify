ELBASAN– Ministrja e Shëndetësisë dhe Mbrojtjes Sociale, Ogerta Manastirliu, ka inspektuar Qendrën Spitalore të Elbasanit në prag të kësaj fundjave, ku në fokus ishte prezantimi i investimeve serioze të sterilizimit.Në këtë spital ekzistonin ende instrumente të pandryshuar që prej të paktën 30 vitesh, jashtë çdo lloj standardi sterilizimi dhe që ishin dhe një ndër shkaqet e infeksioneve të rënda post-operatore tek pacientët.· Procesi i sterilizimit dhe instrumenteve të rinj kirurgjikalë deklaroi ministrja aktualisht është shtrirë dhe në spitalin e Elbasanit, Librazhdit dhe Gramshit duke zgjeruar hartën e ofrimit të këtij shërbimi që po sjell një erë të re në kirurgjinë shqiptare.· Mbi 400 intervente u kryen me instrumentet e rinj në muajin Janar në spitalin e Elbasanit (rreth 500 në total bashkë me spitalet e Librazhdit dhe Gramshit) duke sjellë uljen e infeksioneve spitalore dhe një cilësi shërbimi të certifikuar të standardeve europiane.· Me këtë shërbim që po shtrihet në të gjithë vendin, garantohet cilësi shumë e mirë shërbimi dhe reduktim të ndjeshëm të infeksioneve spitalore për 50 mijë pacientë që u nënshtrohen operacioneve çdo vit. Ulje e ditë qëndrimit në spital, pakësim shpenzimesh. Fiton shëndeti i qytetarëve!Investimet· Një sërë ndërhyrjesh do të transformojnë këtë vit spitalin e Elbasanit për ta kthyer në një qendër të standardeve më të larta. Ish-Kirurgjia e spitalit të Elbasanit me investimin e këtij viti me vlerë 165 milionë lekë do të shndërrohet në një urgjencë multifunksionale, si dhe do të përfshijë shërbimin e kardiologjisë dhe neurologjisë.· Investimeve në këtë spital i shtohet një gamë e gjerë dhe shumë e rëndësishme aparaturash biomjekësore moderne këtë vit, duke filluar nga rezonanca magnetike, grafia e lëvizshme, eko, inkubanotë etj, me vlerë rreth 1.2 milionë euro.(BalkanWeb)