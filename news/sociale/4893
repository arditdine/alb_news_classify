Pas inspektimit të nisur për verifikimin e familjeve në skemën e ndihmës ekonomike, Ministria e Shëndetësisë dhe Mbrojtjes Sociale, deklaron se janë lënë jashtë saj të gjithë abuzuesit e saj.Zëvëndësministrja e Shëndetësisë dhe Mbrojtjes Sociale, Bardhylka Kospiri në një dalje publike për mediat ka bërë publike disa fakte nga këto raste abuzimi, ndër të cilat ka sjellë shembullin e një familje ku me 4 makina apo me një pagë prej 1.5 milion përfitonin edhe ndihmë ekonomike.Kështu, ajo ka thënë se pas përmbylljes së fazës së inspektimit janë lënë jashte raste të tilla abuzive. Sakaq, Kospiri ka thënë se aktualisht ka përfunduar faza e parë e vlerësimit të aplikuesve në skemën e ndihmës ekonomike, që po shtrihet ne te gjitha qarqet e vendit ndërsa ka theksuar se skema e re garanton që këto pagesa të shkojnë tek familjet më në nevojë.“Për herë të parë kanë patur mundësi aplikimi 18 mijë aplikues të cilët deri dje përjashtoheshin për shkak të kritereve përjashtuese të skemës së vjetër: Nëse ndryshoje vendbanim  nuk e merrje ndihmën ekonomike, sot ky kriter është hequr dhe këto familje po përfshihen në skemën e re. Sistemi i ri është transparent. Kjo skeme funksionon përmes regjistrit elektronik, i cili duke qenë i lidhur me të gjitha sistemet online, të tatimeve, zyrës së punësimit, te hipotekave, drejtorisë së transportit, sigurimet shoqërore, etj eliminon abuzuesit, të cilët deri dje përfitonin pa të drejtë  pagesën e ndihmës ekonomike dhe numri rritej artificialisht, duke bërë që fondi të copëtohej në shuma të papërfillshme për familjet që janë vërtet në nevojë”, ka sqaruar Kospiri.Por, çfarë bën sistemi automatik?Zv.ministrja ka shpjeguar se ky sistem nxjerr jashtë abuzuesit siç janë këto raste me 4 makina apo page 1.5 milion dhe përfitonin ndihmë ekonomike. Dhe janë evidentuar mijëra raste te tilla, të cilët përfitonin ndihme ekonomike në kurriz të atyre që ishin në nevojë dhe sot e përfitojnë ndihmën ekonomike të plotë. Ajo i ka dhënë përgjigje edhe pyetjes se ku do të shkojnë këto fonde, duke deklaruar se këto të fundit do t’i përfitojnë familjet qe deri dje merrnin një pagese minimale, edhe vetëm 1 mije lekë, ndërsa sot marrin ndihmë të plote 8 mijë lekë.Kjo e fundit, sipas zv/ministres do të thotë se me skemën e re ka vetëm ndihmë ekonomike të plotë.“Pas fazës së pare, ka nisur verifikimi rast pas rasti nga sistemi elektronik dhe po vijohet edhe me verifikim në terren.Çdo ditë po identifikohen derë më derë të gjithë ato familje që nuk janë kualifikuar në këtë fazë. Dhe sigurisht ka familje në nevojë të cilat nuk arrijnë të plotësojnë kriteret dhe nuk përfitojnë nga skema, por këto familje nuk e humbasin mbështetjen ekonomike”, ka thënë ajo.Më tej, Kospiri ka shpjeguar se nëpërmjet rivlerësimit ato rikthehen si pjesë e skemës duke aplikuar në bashki. Të gjitha Bashkive u është dhënë një fond prej 6% të fondit të ndihmës ekonomike për këto familje që nuk plotësuan kriteret për t’u futur në sistem. Ajo i ka bërë apel çdo familje që nuk ka fituar në këtë faze, por që realisht është në nevojë, që të paraqiten menjëherë për aplikim pranë bashkive, të cilat duhet të përdorin fondin e vënë në dispozicion për këto raste, fond i cili tashmë është dyfishuar nga 3 ne 6%.Qeveria nuk bën transparencë për heqjen e ndihmës ekonomike“Qeveria nuk bën transparencë për heqjen e ndihmës ekonomike, ka deklaruar sot deputetes së Partisë Demokratike”, Albana Vokshi.Duke iu referuar deklaratës së stome të Ministrisë së Çështjeve Sociale në lidhje me rastet abusive të ndihmës ekonomike, deputetja e PD-së Vokshi tha se “Ministria e Çështjeve Sociale në vazhdën e deklaratave qëllimisht nuk u tregoi shqiptarëve përse ka hequr nga skema e ndihmës ekonomike të paktën 20 mijë familje në varfëri ekstreme.Më tej, Vokshi sjell si argument faktin se Deputetët e Partisë Demokratike ishin  të shtunën e kaluar në disa prej familjeve në varfëri ekstreme, të cilat nuk dinin asnjë arsye përse ishin hequr nga lista e ndihmës në janar, ndërsa në dhjetor e kishin marrë atë”.“Partia Demokratike kërkon shfuqizimin e menjëhershëm të vendimit të qeverisë për ndihmën ekonomike të muajit janar, që përjashtoi rreth 20 mijë familje”, thekson Vokshi.Ministria e Shëndetësisë dhe Mbrojtjes Sociale është shprehur sot në lidhje me verifikimin e familjeve në skemën e ndihmës ekonomike duke përballur fakte për raste abuzive me ndihmë ekonomike.(m.k/BalkanWeb)