Problemet e njëpasnjëshme që po dalin në administrim nga keqmenaxhimi i Universiteti të Tiranës, kanë prodhuar një klimë të tensionuar, ku përplasja kryesore është ajo mes Bordit të Administritmit dhe rektorit Mynyr Koni.Vetëm pak ditë pasi Koni akuzoi publikisht BA se kishte mbajtur peng pagat e pedagogëve të UT dhe po stimulonte keqfunksionimin e universiteti publik, këta të fundit i janë kundërpërgjigjur duke listuar 11 shkelje ligjore të rektorit.Bordi i administrimit që përbëhet nga 7 anëtarë; 3 përfaqësues të ministrisë së Arsimit dhe 4 të UT, thekson se Koni ka vepruar në kundërshtim me ligjin e arsimit të lartë dhe nuk e ka njohur kurrë bordin si organ kolegjial të universiteteve, duke mos zbatuar vendimet.“Që prej fillimit të veprimtarisë Bordi është përballur me një qasje mosbashkëpunuese nga Z. Koni, i cili me intensitet ka vepruar për të penguar Bordin dhe vetë administratorin e UT-së që të ushtrojë kompetencat e veta duke mosnjohur dhe refuzuar vendimet e bordit dhe administratorit, duke ndaluar stafin administrativ të zbatojë vendimet e marra prej tyre, duke kërcënuar dhe punonjësit e administratës së rektoratit edhe me masa të paligjshme disiplinore që të mos zbatojnë vendimet e administratorit dhe bordit”, thuhet në reagimin e BA.Sipas Bordit të administrimit, “Koni në vijimësi ka shprehur në mënyrë shkresore, por dhe verbale, vullnetin e tij për të uzurpuar kompetenca administrative/financiare, funksione që ligji ia ka dhënë Bordit dhe Administratorit dhe penguar që ato të ushtrohen nga organet apo autoritetet e ligjshme”.“Ka qenë shumë shqetësues fakti që Z. Koni është më i fokusuar në çështjet financiare dhe administrative se ato akademike e në përpjekje të vazhdueshme për të mos njohur administratorin e UT si titullari administrativ dhe financiar i këtij institucioni. Rektori Koni është ftuar disa herë për të realizuar mbledhje të përbashkëta me Bordin e Administrimit që në momentin e konstituimit të tij por asnjëherë nuk ka denjuar të marrë pjesë këto mbledhje. Rektorit Koni i është kërkuar që si kryetar i senatit akademik të organizojë mbledhjen e përbashkët të Senatit me Bordin në fund të vitit buxhetor, detyrim ky që rrejdh nga ligji, por edhe kjo mbledhje nuk është organizuar prejt tij”, argumenton ky organ i Universitetit të Tiranës.19 shkurt 2018 (gazeta-Shqip.com)