Më përjashtim të vajzës 10 vjeçare të familjes Preka që vijon të jetë në gjendje kome, 3 të aksidentuarit e tjerë të mbijetuar, mes tyre edhe nëna 37 vjeçare ndodhen jashtë rrezikut për jetën.Lajmin e konfirmon n/drejtoresha Dhurata Uruçi, e cila thotë se gjendja e vajzës nuk është aspak optimiste. Ngjarjen e cilëson një nga më të rëndat e viteve të fundit.Aksidenti i rëndë i ndodhur mbremjën e së dieles që la pas 3 viktima dhe 4 të plagosur, duke shuar gjysmën e familjes, erdhi si pasojë e errësires dhe shpejtësisë në lëvizje thotë policia, pas kqyrjes së vendit të ngjarjes.Mengjesin e së hënës janë larguar mjetet nga vendi i aksidentit, i cili ndodhi në një rrugë të drejtë që të çon në plazhin e Velipojës.Dëshmitari i parë i aksidentit ka qënë banori, Gjon Gjekaj, përballë shtëpisë së të cilit ndodhi ngjarja e rëndë. Ai tregon momentet e para të përplasjes fatale.Policia e Shkodres nuk ka dalë me një konkluzion përfundimtar të aksidentit, por nga burime pranë grupit hetimor mesohet se të dy mjetet kanë lëvizur me shpejtësi mbi normën e lejuar në zonë dhe një manovrim i gabuar i njërës prej mjeteve ka sjellë përplasjen fatale.