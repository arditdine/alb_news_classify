Komisioni i Pavarur i Kualifikimit ka vendosur të ndërpresë procesin e rivlerësimit për ish-Prokurorin e Përgjithshëm Adriatik Llalla.Vendimi erdhi pasi ky i fundit u tërhoq nga e drejta për të qenë gjyqtar i Apelit. Përmes një letre ai i kërkoi KPK ndërprerjen e procesit të rivlerësimit, kërkesë e cila u pranua sot.Vendimi i KPK:Komisioni i Pavarur i Kualifikimit  njofton se trupi gjykues, i përbërë nga:Roland Ilia                          Kryesues,Pamela Qirko                    Anëtare,Olsi Komici                         Relator,Pasi mori dijeni për dorëheqjen e subjektit të rivlerësimit, z. Adriatik Llalla, më datë 12.02.2018, në zbatim të nenit G të Aneksit të Kushtetutës, vendosi ndërprerjen e procesit të rivlerësimit për subjektin e rivlerësimit, Adriatik Llalla.Vendimi do të publikohet në faqen zyrtare të internetit të këtij institucioni në zbatim të afatit të përcaktuar në nenin 55/7 të ligjit nr. 84/2016, “Për rivlerësimin kalimtar të gjyqtarëve dhe prokurorëve në Republikën e Shqipërisë”.Ky vendim vjen vetëm një ditë pasi Sekretari Amerikan i Shtetit Rex Tillerson firmosi urdhrin sipas të cilit i ndalej hyrja në SHBA Adriatik Llallës. Ky vendim argumentohej me përfshirjen e ish-kryeprokurorit në afera korruptive./a.m.