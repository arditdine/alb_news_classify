Pas ngjarjes së rëndë ndodhur në autostradë, Policia e Kavajës ndaloi fillimisht një 30- vjeçare, konkretisht shtetasen Ilda Parroj.Ajo u dyshua se kishte qenë në timon në momentin që mjeti tip “Toyota Corolla” humbi kontrollin dhe përplasi anëtarët e familjes Fisku që prisnin mjete të rastit, anës rrugës. 30-vjeçarja mori përsipër autorësinë e ngjarjes, teksa theksoi se partneri i saj, shtetasi Halil Koka, 40 vjeç, kishte qenë pasagjer.HETIMINgjarja mori rrjedhë tjetër kur ekspertët, që nisën hetimin, kishin marrë edhe dëshmitë e disa dëshmitarëve në vendin e ngjarjes. Këta të fundit i pohuan grupit të hetimit se kishin parë mjetin me shpejtësi skëterrë e më pas nga vendi i shoferit kishte dalë një djalë.Pas konfuzioneve nga Parroj, e cila mori përgjegjësinë e aksidentit se ishte ajo në timon dhe dëshmisë së qytetarit, Policia i mori në pyetje veçmas Kokën dhe Parrojn në Policinë e Kavajës. Ndodhur para fakteve e dëshmive të dhëna, në dhomat e ndara të Policisë, 30-vjeçarja ka pranuar se kishte mashtruar në dëshminë e dhënë në fillim për ngjarjen.E reja ka pohuar se ka qenë shoqëruesi i saj, Halil Koka, ai që i ka kërkuar asaj, që të merrte përgjegjësinë e aksidentit, duke i premtuar se do të paguante dhe se ajo nuk do të bënte burg.Pas kësaj dëshmie të Ilda Parroj, Policia ka marrë në pyetje edhe të dyshuarin Halil Kokën, të cilin e ka vënë përballë dy dëshmive, të qytetarit dhe shoqërueses së tij. I gjendur para fakteve të pakundërshtueshme, 40- vjeçari durrsak është detyruar të pranonte të vërtetën, se ka qenë ai drejtues i mjetit dhe u arrestua si shkaktar i aksidentit. Ndërsa shoqëruesja e tij, Ilda Parroj, do të akuzohet për dëshmi të rreme. (Panorama)