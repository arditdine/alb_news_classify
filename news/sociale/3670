Aksidentet vijojnë të marrin jetë njerëzish. Një tjetër tragjedi e përmasave të mëdha ka ndodhur në rrugët e vendit, këtë herë në Malin e Robit në Kavajë ku si pasojë e një aksidenti kanë humbur jetën dy persona nga e njëjta familje. Bëhet fjalë për shtetasin Xh.F. 69-vjeç dhe E.F. 34-vjeçe, përkatësisht vjehrri dhe nusja.Po ashtu, në këtë ngjarje të rëndë ka mbetur i plagosur edhe një fëmijë i cili u transportua në spital në gjendje të rëndë. Sipas policisë, i plagosur mbeti shtetasi me inicialet Xh.F. 8-vjeç, djali i viktimës 34-vjeçare. Ai po merr ndihmën e nevojshme në spitalin e Durrësit.Raportohet se një automjet ka përplasur disa këmbësorë që ndodheshin në anë të rrugës. Drejtuesi i mjetit ka humbur drejtimin e mjetit si pasojë e shpejtësisë dhe lagështisë në rrugë.Policia ka mbërritue në vendgjarje dhe po kryen veprimet hetimore. Raportohet se u shoqërua shkaktarja e aksidentit, një shtetase 30-vjeçare me inicialet I.P.Njoftimi i policisë:Informacion paraprak.Me datë 24.02.2018 rreth orës 07:40, tek Mali i Robit në afërsi të Kavajës, ka ndodhur një aksident me pasojë vdekjen.Mjeti tip “Toyota” me drejtuese I. P., 30 vjeçe, ka aksidentuar me pasojë vdekjen 2 shtetas (vjehri dhe nusja) shtetasit Xh. F., 69 vjeç dhe E. F., 34 vjeçe.Gjithashtu është lënduar edhe fëmija i mitur XH. F, 8 vjeç, i cili u transportua në spitalin e Durrësit, dhe ndodhet nën kujdesin e mjekëve .Paraprakisht dyshohet se shkak i aksidentit ka qenë humbja e kontrollit gjatë drejtimit të mjetit.Grupi hetimor po kryen veprimet për zbardhjen e plotë të aksidentit, ndërsa drejtuesja e mjetit është shoqëruar në Komisariat për veprime të mëtejshme./a.m.