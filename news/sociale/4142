TIRANE- Kamerat e sigurisë kanë mundur të fiksojnë ekzekutorin e biznesmenit 64-vjeçar Memli Begalla, dy ditë më parë në zonën e ish-bllokut.Gazetarja Dorjana Bezat përcjell për “BalkanWeb” detajet më të fundit nga hetimi për rastin. Duke u nisur edhe nga mënyra se si ka vepruar vrasësi dhe lëvizjet që ka bërë, ekspertët kanë dyshime të forta që mund të jetë një person i paguar.Duke iu referuar gjithnjë regjistrimeve të kamerave të sigurisë, thuhet se autori mban veshur një xhaketë të bardhë, të mbërthyer deri te buzët. Në kokë ka një kapele, e cila nuk lejon që t’i duket fytyra.Pasi ka qëlluar mbi biznesmenit, ai dallohet duke ecur me hapa të lehtë, pa rënë në sy. Fillimisht ecën në këmbë, e më pas e ndihmon një makinë për tu larguar te sheshi “Willson”Policia ka sekuestruar kamerat e sigurisë për të shkuar në gjurmët e autorit, ndërsa raportohet të jenë identifikuar edhe personat që Memli Begalla iu kishte borxh rreth 90 mijë euro. Ata u shoqëruan në polici, por mohuan të kenë lidhje me vrasjen.