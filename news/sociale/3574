TIRANE– Një 36-vjeçar është ekstraduar nga Londra, pasi ishte shpallur në kërkim nga autoritetet shqiptare, ndërsa ishte dënuar me 6 muaj burg për kanosje të një gjyqtareje. Burime zyrtare nga policia bënë me dije se bëhet fjalë për shtetasin Alban Beshiri, lindur në Vorë. NJOFTIMI I POLICISENga specialistët e  Interpolit u krye ekstradimi nga Londra/Mbretëri e Bashkuar drejt vendit tonë, i shtetasit shqiptar Alban Beshiri 36 vjeç,  lindur  në Vorë, Tiranë.Shtetasi Alban Beshiri është shpallur në kërkim pasi me vendimin penal nr. 3727, datë 30.10.2015, Gjykata e Rrethit Gjyqësor Tiranë e ka dënuar këtë shtetas me 6 muaj burg për veprën penale “Kanosje e gjyqtarit” parashikuar nga neni 317 i Kodit Penal.Përmbledhje e ngjarjes së ndodhur: Nga data 18.07.2014 e në vijim shtetasi Alban Beshiri ka kërcënuar gjyqtaren O.Ç. e cila po shqyrtonte çështjen gjyqësore ndaj tij ku ai ishte i akuzuar për veprën penale “Dhunë në familje”, duke e telefonuar dhe duke i dërguar mesazhe telefonike me përmbajtje kërcënuese.Si rezultat i bashkëpunimit të Interpol Tiranës me Interpol Manchester, u bë i mundur arrestimi i tij në Londër, duke u finalizuar me ekstradimin e tij drejt vendit tonë.(ed.me/BalkanWeb)