ITALI – Ka marrë fund skema e një 33-vjeçari shqiptar dhe një 36-vjeçari maroken për vjedhjen e automjeteve luksoze. Ata janë arrestuar nga policia e Romës ditën e sotme.Arrestimi i tyre u bë në rrugën Bruno Buozzi pasi vidhnin makina luksoze dhe për këtë u shërbente vetëm një Nokia e famshme 3310.Brenda telefonit ata kishin instaluar një dekoder duke e lidhur me një fole USB në pjesën e jashtme.Më pas telefoni lidhej përmes një kablloje me njësinë e kontrollit të makinës. Për ta ndezur, përdornin çelës universal.Brenda sekondave, çelësi kodohej përmes telefonit me sistemin e makinave dhe merrte komandat.Mësohet se shqiptari dhe marokeni ishin të papunë dhe me precedent penalë.Njëri prej hajdutëve u la në arrest shtëpie, ndërsa tjetri u dërgua në burgun e Rebibbia. (e.f/BalkanWeb)