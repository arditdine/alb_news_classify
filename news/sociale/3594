Emisioni “Java”, në RTSH ka diskutuar në emisionin e fundit shpalljen “non grata” të ish–kryeprokurorit Adriatik Llalla.Gazetari investigativ Artan Hoxha, deklaroi se SHBA së shpejti do të shpallë “non grata” dhe persona të tjerë të cilat janë zyrtarë të lartë. Duke bërë kronologjinë e ngjarjeve që çuan në ndalimin e ish-Kryeprokurorit Adriatik Llalla bashkë me familjen e tij për të hyrë në SHBA, Hoxha theksoi se ky është vetëm fillimi. “Masa ndaj Llallës tregon ndër të tjera se SHBA kanë mbledhur dhe mbledhin informacion me instrumentet e tyre për zyrtarët e korruptuar në Shqipëri dhe në vende të tjera. Ky është paralajmërimi për të tjerët që kanë mbushur kupën”, tha analisti Preç Zogaj, duke shtuar se kjo masë  ndëshkuese I ekspozon zyrtarët e lartë para popullit të tyre  si të  korruptuar e të padëshirueshëm në  vendin kampion të demokracisë”.Për Lorenc Vangjelin ky angazhim i fortë SHBA-ve në Shqipëri vjen dhe si rrjedhojë e interesave gjeopolitike  për sa kohë “Shqipëria është i vetmi vend qartazi i vendosur në krah të SHBA në rajon”.(BalkanWeb)