Specialistët e Interpolit  kryen ekstradimi nga Londra, Mbretëri e Bashkuar drejt vendit tonë, të shtetasit shqiptar Alban Beshiri 36 vjeç, lindur në Vorë, Tiranë.Shtetasi Alban Beshiri është shpallur në kërkim pasi me vendimin penal nr. 3727, datë 30.10.2015, Gjykata e Rrethit Gjyqësor Tiranë e ka dënuar këtë shtetas me 6 muaj burg për veprën penale “Kanosje e gjyqtarit” parashikuar nga neni 317 i Kodit Penal.Përmbledhje e ngjarjes së ndodhur:Nga data 18.07.2014 e në vijim shtetasi Alban Beshiri ka kërcënuar gjyqtaren O.Ç. e cila po shqyrtonte çështjen gjyqësore ndaj tij ku ai ishte i akuzuar për veprën penale “Dhunë në familje”, duke e telefonuar dhe duke i dërguar mesazhe telefonike me përmbajtje kërcënuese.Si rezultat i bashkëpunimit të Interpol Tiranës me Interpol Manchester, u bë i mundur arrestimi i tij në Londër, duke u finalizuar me ekstradimin e tij drejt vendit tonë.KERCENIMET“Do të kapi e zeza ty dhe atë gjyqtaren qorre që ma vlerësoi vajzën 5 mijë euro. Me ty e kam më kollaj, pasi ta di shtëpinë dhe të njoh të dashurin dhe do të bëj për karrocë…”, ka kërcënuar Alban Beshiri prokuroren e Durrësit. Nisur nga kjo situatë, prokurorja Çifligu i është drejtuar me një kallëzim Prokurorisë, e cila ka marrë të pandehur të dyshuarin Alban Beshiri, duke e akuzuar atë për veprën penale të “Kanosjes së gjyqtarit ose prokurorit”. Për këtë akuzë, Beshiri u dënua më 6 muaj burg me një vendim të datës 30 tetor 2015.Gjatë gjykimit ka dhënë dëshminë e saj edhe prokurorja Çifligu, e cila ka deklaruar përpara Gjykatës për gjendjen e vështirë psikologjike, që i ishte krijuar nga telefonatat dhe “sms”-të kërcënuese që Beshiri i kishte drejtuar. “… më datë 18.07.2014, ditën e premte rreth orës 06:06 të pasdites ka marrë një mesazh telefonik nga numri i telefonit +447557883XXX, i cili është prezantuar si shtetasi Alban Beshiri dhe ka trajtuar problematikën, duke aluduar dhe duke bërë presion për publikimin mediatik të rastit në Angli dhe duke kërcënuar me afate për përgjigje. Shqetësimi ka vijuar përgjatë gjithë ditës të datës 18.07.2014 me thirrje telefonike dhe sms”, ka deklaruar ajo në gjyq.Mesazh per mustaqe miunNdërsa më datë 18.08.2014 rreth orës 10.06 të darkës nga numri +447557883XXX i është dërguar një sms me tekst në anglisht ku aludohet se është një vajzë me emrin Jade e dashura e shtetasit Alban Beshiri sipas përmbajtjes së mesazhit e cila i kërkon që ta telefonojë pasi Albani ka dalë jashtë nga shtëpia. Mesazhet kërcënuese kanë vijuar nga numër +447707238XXX edhe më datë 05.01.2015 dhe konkretisht me përmbajtjen “…Na fal për shqetësimin që po të besdis por doja t’ju çojë 1 mesazh atyre te prokurorija mos kujto se ky syri im s’ka peshë ty të kam fal për gjith letrat që mi bone me ato që i di vet ti dhe ta kam premtu që s’do ta përmend mo, por ato policat e kombinatit që me lan qorr jo deri sa të marr frymë por edhe atyre që më lan 5 ditë të më rrifnin dhe ato do ti kapi dallga do ta çojmë deri në fund kët gjo dhe atë mustaqe miun që mbron policat çoja këtë mesazh nëse ke mundësi dhe gjen nai histori të bukur për veten që ti shpëtosh dallgës…”a.ç