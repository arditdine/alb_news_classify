ITALI – Autoritetet italiane kanë vënë në pranga një 25 vjeçar shqiptar në Leçe pasi u kap me drogë e armë.I arrestuari është Alvaro Basi, nga Shkodra, i cili jetonte prej kohësh në Leçe.Policia realizoi një kontroll pasditen e shkuar në banesën e tij, duke gjetur 19.5 gram kokainë, materiale për të paketuar doza dhe 415 euro, para që mund të jenë fituar nga shitja e drogës.Në banesën e tij kishte edhe 48 fishekë gjuetie të kalibrit 12, të ndaluar ligjërisht. I gjithë materiali është konfiskuar.Rastet e të riut me drejtësinë janë të hershme. Në moshën 19 vjeçare u arrestua dhe u dënua për një tentativë grabitjeje ndaj një menaxheri. (BalkanWeb)