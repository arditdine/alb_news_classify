Nga Erjon SkëndajShkon në 186 numri i personave të prekur me fruth. Sipas ISHP-së Tirana ka 134 persona të infektuar, Lezha ka 14 raste, Vlora ka 8 raste, Dibra ka 6 raste dhe Durrësi me Kukësin 4 raste.Në 65 % e të rasteve të prekurit janë fëmijë nën 2 vjeç që nuk kanë mbushur moshën e vaksinimit ose nuk janë vaksinuar pas frikës së përhapur kryesisht në rrjetet sociale se vaksina ka lidhje autizmin. Por mësohet se të prekur ka edhe fëmijë deri në moshën 6-vjeçare që nuk kanë bërë asnjë nga dy dozat e vaksinës.Nga ana tjetër ISHP pranon faktin se ka edhe një kontingjent të prekurish nga sëmundja që shkon nga 3 deri në 5% të cilët rezultojnë të vaksinuar me të dy dozat, por organizmi i tyre nuk ka krijuar antitrupa për shkak të problemeve imunitare.Zyrtarisht ISHP mohon që të ketë raste të rënda me komplikacione nga fruthi dhe sipas ekspertëve zgjerimi i epidemisë ka një rënie në ditët e fundit krahasuar me javën e parë dhe të dytë të shkurtit.Të njëjtat burime pohojnë për News24 se origjina e përhapjes së fruthit është e ndryshme. Në zonat bregdetare fruthi është importuar nga Italia, ndërsa në Kukës fruthi është importuar nga shtetas që kanë udhëtuar nga Kosova drejt Shqipërisë.Për shkak të temperatura të ulëta ekspertë të institutit të shëndetit publik rekomandojnë që të prekurit me fruth të vetëizolohen në shtëpitë e tyre nëse i kanë kushtet për të qëndruar në një dhomë të veçantë.Momentalisht nuk ka të dhëna zyrtare për raste të infektimit kolektiv ndërsa ISHP përsërit apelin për vaksinimin e fëmijëve brenda datave të kalendarit vaksinal si dhe rivaksinimin e të lindurve në vitet 80-90. Në harkun kohor të dy muajve sëmundja e fruthit i ka marrë jetën dy foshnjave 4 dhe 7 muajshe.(m.k/BalkanWeb)