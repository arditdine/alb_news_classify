Detaje të reja kanë dalë në dritë nga mediat italiane për sa i përket arrestimit të 4 kosovarëve në Itali, me akuzën se ishin duke planifikuar të kryenin një sulm terrorist në Venecia. Sipas mediave italiane, katër shqiptarët e kosovës të arrestuar po planifikonin që sulmi të kryhej gjatë karnavaleve që zhvillohen në Venecia.Para 10 muajsh me akuzën e terrorizmit, autoritetet italiane arrestuan një Fisnik Bekaj 24 vjeç, Dake Haziraj 25 vjeç, Arjan Babaj 27 vjeç dhe një tjetër shtetas të Kosovës 17- vjeçar identiteti i të cilit nuk është bërë i ditur.Sipas asaj që raportojnë mediat italiane, katër të arrestuarit ishin duke planifikuar të kryenin një sulm terrorist gjatë karnavale të cilat zhvillohen në qytetin e Venecias.Mediat e vendit fqinj përmendin se mes dokumenteve të hetuesve janë edhe përgjime të celulës terroriste, ku nga bisedat e zhvilluara kuptohet se ishin duke përgatitiur një sulmë ku do të përdorinin eksplozivë, armë zjarri dhe thika.Gjithashtu në një nga përgjimet e realizuara nga hetuesit të dyshuarit flisnin edhe për blerjen e një kallashnikovi për 250 euro, ndërkohë që në një prej telefonave është zbuluar edhe fotografia e 27- vjeçarit Arjan Babaj me armë.a.ç