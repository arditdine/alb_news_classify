Në ditët në vijim mbi territorin e Shqipërisë do të rikthehen reshjet e borës dhe të shiut.Sipas Institutit të Gjeoshkencave në shumicën e qarqeve priten reshje mesatare, ndërsa në Vlorë dhe Gjirokastër intensive.Reshje dëbore në 300m mbi nivelin e detit, por në Veri në zona të kufizuara edhe më poshtë se ky nivel. Përgjatë fillimit të javës tjetër reshje dëbore mund të shfaqen edhe në zonat e ulëta fushore dhe ato bregdetare (por, mundësi më e lartë për qarqet Shkodër dhe Lezhë).Shënim: në rastin e reshjeve të dëborës, 1 mm reshje = 1 cm dëborë e re.TEMPERATURATNesër (e diel, dt.25) temperaturat minimale dhe maksimale të ajrit pritet të arrijnë:në bregdet: 11 / 13në vendet e ulëta: 5 / 12në vendet malore: -4 / 10 °C.ERASot pasdite (e shtunë, dt.24) dhe nesër (e diel, dt.25) era pritet të fryjë e lehtë, ndërsa në bregdet deri mesatare.RREZIKU NGA PËRMBYTJET.Nga llogaritjet hidrologjike të IGJEUM, rezulton se lumenjtë në të gjithë territorin do të kenë tendencë për rritje të prurjeve dhe niveleve përgjatë ditëve në vazhdim.Rritja më e ndjeshme do të vërehet në lumenjtë jugorë përgjatë datave 26 dhe 27 Shkurt.Ky informacion do të përditësohet nga IGJEUM sipas llogaritjeve të ardhshme dhe do të njoftoheni për çdo ndryshim në parashikimin e përmbytjeve.