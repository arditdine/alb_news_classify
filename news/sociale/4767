Një person është plagosur sot, me armë zjarri në rrugën “Vëllezërit Fazliu” në Prishtinë.Zëdhënësja e policisë, Flora Ahmeti, ka njoftuar se plagosja ka ndodhur rreth orës 19 e 30, dhe pas intervenimit, policia ka arrestuar një person të dyshuar si dhe ka konfiskuar një armë e cila dyshohet të jetë arma e përdorur në rast.“Menjëherë te gjitha njësitë policore kanë dalë në vendin e ngjarjes dhe kanë filluar ndërmarrjen e të gjitha veprimeve të nevojshme hetimore e operative. Nga rezultatet e para të veprimeve hetimore policore dyshohet për një person të plagosur nga arma e zjarrit. Në të njëjtën kohë policia ka arrestuar një person të dyshuar si dhe ka konfiskuar një armë e cila dyshohet të jetë arma e përdorur në rast”, ka thënë Ahmeti, përcjell Telegrafi.Viktima është transferuar ne QKUK për trajtim mjekësor dhe aktualisht është jashtë rrezikut për jetë.Ndërkaq policia është duke punuar për ndriçimin dhe sqarimin e të gjitha rrethanave të rastit. /Telegrafi/