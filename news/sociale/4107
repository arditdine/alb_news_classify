KORÇË- Shtëpia e një çifti emigrantësh nga Korça u vodh gjatë orëve të para të mëngjesit. Hajdutët fillimisht, kishin hyrë në magazinën ngjitur me banesën dhe më pas, kishin çarë një pjesë të murit, duke depërtuar brenda shtëpisë të cilën e bastisën plotësisht.Familjaret i deklaruan policisë, se hajdutët kanë vjedhur të gjitha pajisjet elektroshtëpiake dhe disa sende personale të çiftit, që është në emigrim prej disa vitesh.Hajdutët, kanë shkatërruar me mjete të forta murin e banesës, megjithatë askujt prej banorëve të pallatit që ndodhet në lagjen 15 të qytetit, nuk i ka bërë përshtypje zhurma që vinte nga kati i parë.(m.k/BalkanWeb)