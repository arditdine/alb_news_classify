FIER – Të tjera detaje tronditëse zbulohen nga krimi makabër i ndodhur 1 vit më parë në qytetin e Fierit, ku burri mbyti me litar bashkëshorten e tij të moshuar.Ngjarja e rëndë ndodhi gjatë natës së 3 janarit, ku Namik Velaj akuzohet se vrau bashkëshorten e tij Vreke Velaj, teksa ishin të vetëm në banesën e tyre në Patos.Prokuroria e Krimeve të Rënda në hetimet e kryesuara nga prokurori Besnik Muçi zbuloi se pasi gruaja ndërroi jetë, për të krijuar alibi, Velaj thirri edhe mjekun e urgjencës, i cili nuk arriti të konstatojë shenja dhune, por doli në përfundimin se gruaja kishte vdekur nga hiper-tensioni.Në një prononcim për “News24” dhe “BalkanWeb” vëllai i viktimës, Qemal Muskaj dhe bashkëshortja e tij Sofie Muskaj kanë dhënë dëshminë e tyre lidhur me ngjarjen dhe dyshimet që kanë pasur që në fillim.Qemali shprehet se reagimi i bashkëshorit të gruas ishte i çuditshëm që në fillim pasi nuk e linin që të shihte motrën apo ta fuste atë në arkivol.“Më dt 3 janar 2017, në 4 të mëngjesit morëm një lajmërim që ka vdekur motra. Ngrihemi, shkojmë atje dhe kur mbërritëm atje e kishin bërë gati. Dhe s’po më linin të futesha në dhomë te motra ime. Por ne s’na lajmëruan që në fillim dhe kjo më habiti. I pyeta pse s’na lajmëruat, po s’e skishim numër telefoni më thanë. Por mirë këta a nuk i dinin shtëpitë tonë? Se këtu 5 minuta larg jemi. Tentova ta ngrija motrën vetën ta vija në arkivol, dhe jo jo më thanë se e ngrenë këta të arkivolit se janë specialistë. Po mirë, kur i pyeta si ndodhi. Kur e pyesja për doktorin, kisha dyshime. Shkova më pas në prokurori, i bëra letër më pas kryeprokurorit Llalla dhe kryeministrit Rama. Më kthyen përgjigje brenda 15 ditëve. Fola më pas me kryeprokurorin e Tiranës” tha ai.Ndërsa bashkëshortja e Qemalit, Sofie ka zbuluar detaje më të tmerrshme nga dita e varrimit, pas atyre që i kishin treguar kunatat.“Sa hymë brenda te dera e pamë që kishte shenja te gryka. Donim të takonim kunatën më thonin mos e prek, mos e luaj. Se kështu na kanë thënë që mos i heqim shallin nga gryka. U hodh kunata tjetër që pse të mos e takojmë, se s’kemi parë ndonjë të vdekur me shall. Pastaj thonin që ka thënë Namiku që mos ta heqin se e ka të vajzës që ka humbur. Në atë kohë vajza s’kishte fustan ta vishte, e jo më shall. Pyes kunatat anash, nuset e vëllezërve të atij. Ah moj motër mos na pafshin sytë atë që kemi parë. Mirë që e kishte ngrirë, se kemi zier ujë e nuk shkrinte por mezi e kemi veshur. Qafën e kishte të nxirë sterr, krahun të thyer. Kur donim të qanim kunatën më thoshin rrini larg. Torturat e dynjasë ka hequr me atë. E ka pasur jetën shumë të vështirë. E mbyllte në banjë gruan”-rrëfeu ajo.(e.f/BalkanWeb)