PHD.MD.Albana DAKAMjeke laboratori-nutricionisteDebati mbi menynë ushqimore të fëmijëve të çerdheve dhe kopshteve në Tiranë vazhdon të jetë i ndezur prej rreth dy javësh.  Ushqimi më i kontestuar i kësaj menyje nga ana e prindërve (dhe jo me kot !) është: TËRSHËRA.E trumbetuar fort si një ushqim fantastik, me një profil nutricional të lartë, a është e vërtetë e tillë? Arsyet ‘Pro’ përdorimit të tërshërës:1. Është e pasur me vitamina dhe minerale (mangan, fosfor, hekur ,magnez, zink, vitamine B1…)2. Përmban sasi të konsiderueshme fibrash (rreth 11 gr për 100 gr-tre herë më shumë se çdo drith tjetër) çka ndihmon në parandalimin e sëmundjeve të zemrës, rritjes së kolesterolit dhe shfaqjes së diabetit.3. Jep ndjesi ngopjeje dhe si e tillë konsiderohet ushqim i përshtatshëm për dieta dobësimi.Por duke u kthyer në debatin aktual del se dhe dy nga pikat e listuara si pozitive në fakt nuk vlejnë si të tilla në rastin e fëmijëve dhe madje konsiderohen kundër pikërisht për këto arsye:• Pika 3: Përmbajtja e lartë e fibrave nuk është e rekomanduar tek fëmijët e vegjël të cilët kanë lëvizshmëri të shtuar të zorrës (motilitet të shtuar intestinal) dhe sasi modeste të mikroflores intestinale çka çon në episode të shpeshta të diarresë.Sipas OBSH, infeksionet respiratore akute (IRA) dhe diarrhea janë ndër shkaqet kryesorë të sëmundshmerisë dhe vdekshmërisë fëmijërore nën 5 vjeç.• Pika 4: A kanë të gjithë fëmijët nevojë të konsumojnë ushqime që i ngopin më shpejt? A kanë nevojë të dobësohen?Arsyet e qëndrimeve KUNDËR: (të tjerat)1. Ashtu si shumë ushqime të tjera në tregun ushqimor shqiptar nuk ka garanci për cilësinë e tyre2. Acidi fitik që përmban tërshëra mund të pengojë trupin të përthithë vitaminat dhe mineralet që përmban vetë tërshëra si ushqim.3. Sasitë e përqendruara të fitateve shkaktojnë parehati dhe irritim të traktit gastro-intestinal.4. Kur tërshëra nuk shoqërohet me ushqime që përmbajnë yndyrë (gjalpë, qumësht etj) vlerat ushqimore të saj bëhen të vështira për t’u absorbuar duke e bërë ushqim “bosh” (në menynë e re të çerdheve ka tërshërë të shtuar me ujë dhe jo qumësht apo kos!)Arsyet vazhdojnë edhe më tej, të argumentuara shkencërisht nga mjekë nutricioniste por jo vetëm.Pikërisht për këtë do të ishte e udhës që paraprakisht të bëheshin dëgjesa publike dhe konsultime më shumë specialiste të fushës.(BalkanWeb)