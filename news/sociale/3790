GJIROKASTER– Një ditë pasi dolën në protestë, banorët e pallatit 8 katësh që rrezikoi shembjen tek ‘Kodra e Shtufit’ si pasojë e shirave dhe rrëshqitjeve të dheut ankohen për neglizhencë nga pushteti vendor dhe qendror. Banorët shprehen se po heqin vetë baltën nga shtëpitë e tyre. “Autoritetet nuk kanë marrë asnjë masë për heqjen e baltës dhe po i pastrojmë vetë. Muret në tre katet e para të pallatit kanë pësuar çarje”- shprehen qytetarët. Më herët, prefekti Gjirokastrës Astrit Aliaj në një prononcim për mediat i bëri thirrje banorëve që mos të kthehen në banesa edhe për disa ditë. “Do të punojmë për largimin e baltës nga pallati. I rëndësishëm drenazhimi i ujërave. Banorët të qëndrojnë jashtë banesave edhe për disa ditë. Banesat më të dëmtuara do të dëmshpërblehen 100%,” u shpreh ai.(d.d/BalkanWeb)