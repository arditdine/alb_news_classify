Mendoni se algoritmet e kërkimit të Google janë të afta për të lexuar mendjen tuaj? Kjo nuk është asgjë në krahasim me një projekt të ri  hulumtimi të  inteligjencës artificiale nga Japonia, i cili mund të analizojë skanimet e trurit të një personi dhe të japë një përshkrim të shkruar të asaj që ka shikuar.Për këtë, inteligjencës artificiale i jepet një imazh i skanimit të trurit, i realizuar në një moment kur një person po shikon një figurë. Më pas gjeneron një përshkrim të asaj që mendon se personi po shikonte.Një ilustrim i nivelit të kompleksitetit që mund të ofrojë është: “Një qen është ulur në dysheme para një dere të hapur” ose “një grup njerëzish që qëndrojnë në plazh”. Të dyja këto rezultojnë të jenë absolutisht të sakta.“Ne synojmë të kuptojmë se si truri paraqet informacion rreth botës reale”, tha Ichiro Kobayashi, një  studiues nga Universiteti Ochanomizu i Japonisë. “Për një qëllim të tillë, ne kemi demonstruar se algoritmi ynë mund të modelojë dhe lexojë përmbajtjet perceptuese në formën e fjalive nga aktiviteti i trurit njerëzor.Për ta bërë këtë, ne modifikuam një model ekzistues të rrjetit që mund të gjeneronte fjali nga imazhet duke përdorur një rrjet të thellë nervor, një model të sistemit vizual, i ndjekur nga një rrjet nervor (RNN) i përsëritur, një model që mund të gjenerojë fjali. Në mënyrë të veçantë, duke përdorur grupin tonë të të dhënave të filmave dhe aktivitetit të trurit të shkaktuar nga filmat, ne kemi trajnuar një model të ri që mund të nxjerrë në pah modelet e aktivizimit të DNN nga aktiviteti i trurit “.Pa lënë vend për shqetësime, Kobayashi thekson se jemi ende larg nga sjellja në realitet e kësaj teknologjie”. Shinji Nishimoto, një studiues tjetër i projektit, i tha Digital Trends se ekipi dëshiron ta përdorë atë për të kuptuar më mirë se si truri përpunon informacionin.“Ne do të donim të kuptonim se si funksionon truri në kushte natyrore”, tha Nishimoto. “Për një qëllim të tillë, ne po planifikojmë të hetojmë se si format e ndryshme të informacionit – vizion, semantikë, gjuhë, përshtypje etj, janë koduar në tru duke modeluar marrëdhëniet midis përvojave tona dhe aktivitetit të trurit. Në veçanti, ne do të punojmë për të gjeneruar përshkrime në lidhje me atë që një person mendon” njofton PCWorld Albanian.(BalkanWeb)