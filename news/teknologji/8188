Kompjuterat e rinj do të kenë memorjen të përbër nga disqe optike prej grimcash floriri që janë në gjendje të ruajnë një sasi të dhënash informatike deri në 400% më të lartë se sa memorjet e sotme si dhe mund t’i ruajnë për 600 vite.Këto memorje janë prodhuar në Kinë, në Institutin e Teknologjisë Wuhan dhe të përshkruar në revistën shkencore Nature Communications.Ky rezultat mund të shënojë kalimin nga epoka e “Big Data”, që karakterizohet nga prodhimi dhe arkivimi i një sasie të madhe të dhënash, tek ajo e “Long Data”, ku të dhënat ruhen për një kohë shumë të gjatë.Magazinimi i të dhënave është bërë një problem gjithnjë e më urgjent, pa marrë parasysh faktin se aktualisht qendrat për magazinimin e të dhënave konsumojnë 3% të energjisë elektrike në botë dhe përdorin disqe me memorje deri në dy “terabyte” dhe një jetëgjatësi prej dy vitesh.Duke përdorur nanomateriale prej floriri, të kombinuar me jetëgjatësinë e xhamit, studiuesit e drejtuar nga Min Gu i kanë dhënë jetë një gjenerate të re disqesh optike me një aftësi prej 10 “terabyte” dhe një jetëgjatësi deri në gjashtë shekuj.E gjithë kjo mund t’i bëjë edhe më efiçente qendrat e të dhënave, duke reduktuar me një mijë herë energjinë që duhet sot dhe duke eleminuar nevojën për të spostuar të dhënat çdo dy vite sikurse ndodh sot.(BalkanWeb)