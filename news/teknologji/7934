Numri i përdoruesve të Facebook-ut të keqpërdorur nga Cambridge Analytica është më i madh se që u tha në fillim. Zuckerberg shpreh keqardhje dhe bën autokritikë, por ekspertët janë skeptikë.Skandali i të dhënave në Facebook vazhdon të ketë konsekuenca. Ndërsa në fillim u tha se numri i përdoruesve të rrjetit social, të dhënat e të cilëve janë përdorur nga firma kërkimore Cambridge Analytica, tani flitet për 87 milionë anëtarë. Të dhënat e një shumë përdoruesve u shfrytëzuan në fushatën zgjedhore të SHBA, por edhe përdoruesit gjermanë janë të prekur, gjithsej 310 mijë.Në fakt prej këtyre vetëm 65 përdorues kishin plotësuar formularin e Cambridge Analytica, me anë të të cilit, kjo kompani u ka vjedhur të dhënat atyre dhe miqve të tyre, dhe miqve të miqve të tyre e kështu me radhë. Ndër të tjera, të dhënat i janë dhënë stafit të fushatës zgjedhore të Donald Trump-it.Facebook-u e dinte qysh në vitin 2015 se Cambridge Analytica vidhte datat e përdoruesve. Por ky fakt vetëm tani depërtoi në publik.“Facebook-u është një rrjet jotransparent. Parimet etike bëhen viktima të interesave komerciale”, tha ministrja gjermane e Drejtësisë, Katarina Barley.Barley i bën thirrje rrjetit social që të marrë masa në nivel ndërkombëtar dhe bëri të ditur se tashmë po kontrollohet mundësia e rregullimit në nivel evropian.“Duhet të caktojmë kërkesa të qarta për operatorët e rrjeteve sociale në nivel evropian”, tha ajo.Përveç kësaj, Facebook-u duhet t’u zbulojë autoriteteve të BE-së mënyrën e funksionimit të algoritmeve të tij.Në një telekonferencë me gazetarët të mërkurën, themeluesi i Facebook-ut, Mark Zuckerberg ishte treguar vetëkritik, duke thënë se Facebook-u nuk kishte bërë mjaft për të mbrojtur përdoruesit e tij.“Ky ishte gabimi ynë, ky ishte gabimi im”, pranoi Zuckerberg.Rrjeti social ndërkohë e ka hequr funksionin e kërkimit të anëtarëve nëpërmjet adresave të e-mailit ose numrave të telefonit dhe e ka kufizuar qasjen e zhvilluesve të aplikacioneve te të dhënat e përdoruesve. Zuckerberg do të dalë më 11 prill para Kongresit amerikan. Ai theksoi në telekonferencë se e gjen të mirë rregulloren e re evropiane për mbrojtjen e të dhënave personale që do të hyjë në fuqi më 25 maj.“Rregullimet janë diçka shumë pozitive”, tha ai.Specialisti i Facebook-ut, Hendrik Unger, në një bisedë me Deutsche Welle, megjithatë nuk beson se Facebook-u do të ndryshojë shumë në të ardhmen.“Zuckerberg-u duhej të kërkonte falje në emër të aksionarëve të aksioneve të tij. Por Facebook-u është një rrjet i hapur, ku ne paguajmë me të dhënat tona dhe çdo reklamues mund të na adresohet”, thotë Unger. /Telegrafi/