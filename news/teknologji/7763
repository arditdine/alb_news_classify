​Skitari kosovar, Albin Tahiri është përshëndetur me Lojërat Olimpike Dimërore 2018, ku thotë se ia ka vlejtur pjesëmarrja e tijAlbin Tahiri ishte sportisti i parë nga Kosova që mori pjesë në Lojërat Olimpike Dimërore, duke arritur sukses të kënaqshëm.Ai me anë të një postimi në Facebook është përshëndetur me Pyeongchang, ku thotë se çdo sakrificë e tij ia ka vlejtur. “Tashmë gjithçka ka përfunduar. Ishte aventurë e madhe dhe natyrisht ia ka vlejtur i tërë përkushtimi që e kam bërë”, shkruan Tahiri. Albini në Lojërat Olimpike Dimërore ka garuar në pesë disiplina, duke filluar nga kombinimi Aalpin, ku përfundoi i 37’ nga 65 garues. Në disiplinën e lëshimit ishte më i dobët, duke e mbyllur në vendin e 50’ nga 57 garues, ndërsa më mirë ishte në super sllallomin e madh, ku garën e përfundoi në vendin e 47 nga 62 garues. Shumë më i mirë ishte në dy disiplinat e fundit, ku fillimisht në sllallomin e madh përfundoi në vendin e 56 nga 110 garues, ndërsa në sllallom ishte i 39 nga 108 garues, që ishte edhe paraqitja e tij më e mirë. /Express/ 