Numri një japonez i makinave, “Toyota”, dënoi sot idenë e administratës Trump për vendosjen e taksave për makinat e importuara në SHBA, me motivin se ekzistonte një kërcënim për sigurinë kombëtare.“Një përfundim i tillë duket i paimagjinueshëm duke marrë parasysh faktin që industria e makinave është e natyrës botërore dhe se rreth 12 milionë automjete janë prodhuar vitin e fundit në SHBA”, shkruan filiali amerikan i “Toyota”-s në një deklaratë.“Ne ndajmë objektivin për të zhvilluar punësimin dhe ekonominë e SHBA-së, me 1 500 koncesionarë, 136 000 të punësuar dhe së shpejti me uzinën e 11-të amerikane duke përmbledhur 23 miliardë dollarë të investuara në Amerikë gjatë 60 viteve të fundit”, thekson grupi.“Por, ne mendojmë se tregtia e lirë dhe e ndershme është mjeti më i mirë për të krijuar një rritje ekonomike afatgjatë për industrinë e makinave”, shtoi ai.Edhe prodhues të tjerë të huaj të makinave kanë kritikuar gjithashtu vullnetin e Donald Trump për të penalizuar prodhuesit që eksportojnë automjetet e tyre apo pjesë këmbimi në SHBA.“Askush nuk ka përfituar nga një proteksionizëm i njëanshëm”, theksoi gjiganti gjerman i makinave “Volkswagen”,.Prodhuesi suedez “Volvo Cars” bëri një paralajmërim për administratën Trump mbi investimet dhe krijimin e vendeve të punës në SHBA nëse taksat e reja doganore godasin importuesit e makinave, shkruan atsh.“Trump theksoi dy ditë më parë se kishte parashikuar vendosjen e taksave të reja doganore mbi importin e makinave dhe pjesëve të këmbimit në SHBA”, sipas një dokumenti të Shtëpisë së Bardhë.