BRITANI E MADHE-‘Donim të ndalonin në fëmijën e 20-të, por… surprizë. Mbërrin i 21 dhe është një vajzë’. Familja Radford në kanalin e tyre Youtube ka njoftuar që presin të vijë në jetë një tjetër fëmijë, pikërisht i 21.Sue, 42 dhe Norl 46, nga Morecambe, në Lancashire, respektivisht nëna dhe babai, janë aq të gëzuar saqë në Instagram kanë publikuar foton e ekografisë, të ndarë me 47 mijë ndjekësit e tyre dhe shkruajnë: ‘Mezi presim ti japim mirëseardhjen në familje vogëlushes’.Në videon e youtube, Sue flet para telekamerës teksa është në makinë me disa nga fëmijët e saj: ’Po kthehemi në shtëpi pas takimit të veçantë dhe mahnitës, e gjeni dot?”.Më pas kur arrin në shtëpi ajo tregon barkun. Dhe të mendosh që vetëm disa muaj më parë familja më e madhe në Britaninë e Madhe kishte siguruar që do të ndalonte tek fëmija i 20, Archi që ka lindur në shtator.Fëmija i 21 që presin do të jetë një vajzë dhe do të jetë pothuajse 30 vjeç më e vogël se vëllai i madh.Chris, në fakt është 27 vjeç, pas tij vjen Sopfia, 22, Chloe, 21, Jack 19, Daniel, 17, Luke, 15, Millie, 14, Katie, 13, James, 12, Ellie, 11, Aimee, 10, Josh, 9, Max, 7, Tillie, 6, Osacr, 4, Casper, 3, Hallie, 13 muajsh, dhe Archie, që ka lindur në shtator të 2017. Ndërsa ata tregojnë edhe për një tjetër fëmijë Alfie,i cili ka lindur pa jetë në 2014.(da.xha/BalkanWeb)