FIER- Pas ngjarjes së rëndë që ndodhi mëngjesin e sotëm në qytetin e Fierit, ku një 55-vjeçar vrau veten me armë gjahu, ka reaguar për mediat vëllai i viktimës.Me lot në sy ai tregon se i vëllai, Alush Kumanaku nuk kishte asnjë konflikt me njeri apo probleme ekonomike.Meti Kumanaku ka treguar se ishte me Alushin rreth 20 minuta para vetëvrasjes së të vëllait.“Po flisnim për delet, pastaj pasi u largova nja 50 metra, ai iku dhe erdhi në shtëpi. Sa erdhi në shtëpi as 20 minuta, se aty 300 metra larg është, edhe nuk dihet vetëvrasja e tij se si ndodhi. Fëmijët i  kishte në shkollë. Asnjë gjë nuk dimë, nuk kishte asgjë, as borxhe asgjë, as konflikt, fare. Unë kam qenë shumë i lidhur me të, nga ekonomia ishte mirë, me dele me lopë, ka gati 100 dele, e 7 lopë, e nuk i mungonte asgjë. Nuk mund të themi llafe koti,” tregoi i vëllai i Kumanakut.Të afërmit e viktimës janë shprehur për BalkanWeb se 55-vjeçari kishte dalë me delet dhe kur është rikthyer në shtëpi, është mbyllur në dhomë.Në momentin që ndodhi ngjarja, në shtëpi kanë qenë familjarët e Alushit, bashkëshortja dhe djali.Njoftimi i policisë“Në datën 30.05.2018, rreth orës 10:30, në fshatin Kallm i Vogël, në banesën e tij është gjetur nga familjarët i vetëvrarë me armë gjahu (të cilën e kishte me leje) shtetasi A.K, 55 vjeç,” njofton policia.Nga kqyrja paraprake në trupin e viktimës nuk u konstatuan shenja dhune përveç plagëve nga arma e gjahut.Grupi hetimor po punon për zbardhjen e plotë të rrethanave e shkakut të ngjarjes.(e.f/BalkanWeb)