Shumë shpejt do të jetë në dispozicion për celularë loja e bazuar në serinë e famshme “Game of Thrones”.“Behaviour Interactive” ka arritur marrëveshjen me HBO për prodhimin e video-lojës për iOS dhe Android, transmeton tch. Mësohet se do të jetë një lojë strategjie dhe që mund të shkarkohet falas.Për momentin, nuk ka më shumë informacione rreth kësaj video-loje.“Game of Thrones” është hiti më i rëndësishëm që HBO ka shënuar ndonjëherë, me 30 milionë shikues vetëm në Shtetet e Bashkuara të Amerikës dhe një ushtri fansash të devotshëm anembanë globit.Sezoni përfundimtar i tij pritet të zbulojë se cila prej familjeve luftarake të shtatë mbretërive të trilluara të Westeros do të fitojë luftën shumëbrezëshe për kontrollin e fronit të hekurt.Kreu i programit, Casey Bloys, sqaroi se do të filmohen disa përmbyllje të mundshme të serisë me qëllim shmangien e rrjedhjes së informacionit mbi fundin e sagës.Gjithë çfarë dihet, është ajo që krijuesit e shout, David Benioff dhe D.B Weiss, kanë thënë për “Entertainment Weekly” se duan që “Game of Thrones” të ketë një fund sa më spektakolar që të jetë e mundur.TweetData:14 Shkurt 2018 05:59				Autori:GazetaExpress 				