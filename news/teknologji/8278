Mino Raiola del sërish në skenë, por me të njëjtin argument të vjetër: flet për Donnarummën dhe duket sikur kërkon të prishë momentin pozitiv që po kalon Milani.Gjatë një interviste të dhënë për emisionin “Calcio&amp;Mercato” në televizionin Rai (që pritet të jepet e plotë mbrëmjen e së premtes në orën 22:45), agjenti i famshëm i shumë futbollistëve me emër, përfshi portierin kuqezi, Mino Raiola, ka theksuar edhe njëherë mendimin për të ardhmen e Donnarummas.Ai e do talentin italian larg “San Siros”.“Gigio ka bërë zgjedhjen e tij, të qëndrojë te Milani dhe unë e respektoj atë”, thotë Raiola.“Por nëse do të më kërkonte një ditë të largohej, do të isha i gatshëm të punoja menjëherë, sepse kërkesat për të nuk mungojnë. Përkundrazi, nëse do të ishte në dorën time, Gigio do të ishte larguar me kohë nga Milani”, vijon Raiola. /Gazeta Express/