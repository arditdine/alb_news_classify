Duket se gjërat për brendin gjerman të veturave, Volkswagen, në tregun amerikan, nuk po shkojnë aq mirë.VW ka vazhduar që të largojë nga tregu amerikan plot 294 mijë vetura diesel, në një fushatë të jashtëzakonshme të blerjes prapa të këtyre veturave.Numri total i veturave të larguara nga tregu amerikan në formën e blerjes prapa është afro 350 mijë, për një shumë prej 7.4 miliardë dollarë, njofton Autommotive News sipas një raporti të publikuar në Reuters.Një video e fundit nga BBC News tregon vetëm një pjesë të një prej grumbullimeve masive të veturave, ku kompania gjermane i mban modelet e ndryshme të VW në shkretëtirën e Kalifornisë.Kompania i ka shkatërruar disa prej veturave dhe të tjera ka qenë në gjendje t’i ri-shesë pas riparimeve të bëra.Sidoqoftë, pjesa më e madhe e veturave të ri-blera të larguara nga tregu janë duke u mbajtur në 37 hapësira parkingu përreth SHBA-ve. VW pritet që një pjesë të madhe të këtyre veturave t’i riparojë dhe t’i eksportojë në vende tjera.Prodhuesi i njohur gjerman do të vazhdojë që të blejë prapa modele diesel në gjithë SHBA-në deri në fund të vitit 2019, ndërkaq pamjet nga videot më poshtë i shfaqë një pjesë të konsiderueshme të tyre.VW po ashtu ka grumbulluar veturat diesel në Pontiac Silverdome të Michiganit. Në vitin 2017, 69 vetura ishin vjedhur nga kjo pikë grumbullimi.