Policia greke arrestoi një shqiptar dhe një greke të cilët u kapën me një sasi prej 1.1 kilogramësh lëndë narkotike e llojit kokainë.Operacioni policor u zhvillua në ishullin e Kretës ku shqiptari 44-vjeçar dhe grekja 32-vjeçare u kapën teksa po bënin shkëmbimin e lëndës narkotike me paratë.Nga peshimi i pakos, rezultoi se në të ndodheshin 1.1 kilogramë kokainë, shkruan noa.Ndërkohë, shqiptarit iu sekuestruan 40 mijë euro që i kishte me vete. Pas kontrollit në banesë, atij iu gjetën edhe 70 mijë euro të tjera dhe 69 gramë kokainë e ndarë në 37 doza.Sipas informacioneve, shqiptari, emri i të cilit nuk bëhet me dije ishte shpërndarës në qytetin e Chanias në ishull, ndërkohë grekja ishte furnizuesja e tij. /Telegrafi/