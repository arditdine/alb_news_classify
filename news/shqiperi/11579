Gjykata e Lartë në Turqi lëshoi një numër kërkesash ekstradimi për 54 pjesëtarë të rrjetit të klerikut në arrati Fetullah Gylen në të gjithë botën. Kërkesat u janë dërguar 24 shteteve, mes të cilëve edhe Shqipërisë.Sipas agjencisë turke të lajmeve Anadollu, drejtësia turke kërkon nga autoritetet shqiptare kapjen dhe dorëzimin e shtetasit turk Nevzat Ajvaçi.Ai është pjesëtar i këshillit të organizatës FETO – siç e përshkruan agjencia turke.Gati gjysma e të kërkuarve ushtrojnë aktivitetin në SHBA.Mes 25 emrave për të cilët kërkohet edhe ekstradimi është edhe Fetullah Gylen, drejtuesi i rrjetit dhe kundërshtari politik numër 1 i Presidentit Rexhep Taip Erdoan.Prej 19 vitesh ai jeton në arrati në shtetin federal amerikan të Pensilvanisë, i kërkuar nga drejtësia turke për një seri akuzash, mes të cilave për korrupsion e së fundi edhe për terrorizëm.Erdogan e akuzoi si organizator të grushtit të dështuar të shtetit të Korrikut 2016.Kërkesa për ekstradime u janë dërguar edhe autoriteteve gjermane, britanike, holandeze, belge, izraelite, disa shteteve afrikane e aziatike.Gjashtë gylenistë u kapën në një operacion të fshehtë javën e kaluar në Kosovë.Ndërsa mediat greke japin alarmin se 8 ushtarët turq që kërkohen nga Ankaraja si puçistë, mund të vriten nga shërbimet sekrete turke, në një operacion të fshehtë si ai në Kosovë.