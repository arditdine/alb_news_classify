Edhe disa ditë dhe ne do të nisemi për një eksplorim të ri në Shqipëri, shkruan faqja e specializuar për kanionet, canyonisme.net.”Pas eksplorimit, pranverën e kaluar dhe hapjes së kanioneve në luginat e Osumit dhe Vjosës, potenciali i këtij vendi jo shumë të njohur të Ballkanit për kanionet ishte i qartë. Ai është i fortë.Jemi rikthyer në vjeshtë për të trajnuar të rinjtë shqiptarë në praktikën e kanionit dhe për të vazhduar të zbulojmë vende të reja.Dy ekipe të tjera eksplorojnë vendin në të njëjtën kohë dhe në të njëjtën zonë të Tepelenës. Megjithatë vendi është shumë i madh dhe mbeten ende shumë lumenj për t’u zbuluar.Këtë pranverë do të rikthehemi për të vazhduar zbulimin e vendit dhe të kanioneve të tjera.Eksplorimi do të zgjasë dy javë. Ai do të përqendrohet në dy lugina kryesisht, luginën e Devollit dhe kampi bazë të Gramshit dhe luginën e Vjosës dhe qytetin e Përmetit.Do të bëhet gjithashtu një udhëtim në Luginën e Osumit për të përsëritur disa kanione të mëdha të Beratit.Mbeten në çdo luginë dhjetëra vende për t’u eksploruar. Por, logjistika fillon të bëhet më komplekse sapo i afrohesh me automjetet 4×4 terrenit, ku detyrimisht duhen kampingje.Shqipëria do të jetë për disa vite një tokë e bukur për t’u eksploruar për kanionet e saj”, përfundon canyonisme.com.