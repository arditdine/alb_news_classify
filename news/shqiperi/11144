Është ndërprerë për të tretën seanca parlamentare, pasi opozita ka bllokuar foltoren e Kuvendit. Kreu i Kuvendit Gramoz Ruçi u bëri thirrje deputetëve demokratë që të ulen në vendet e tyre, ndërkohë që këta të fundit nuk pranuan.“Uluni poshtë e mos e zgjasni. Ndaj kryetar i grupit, kolegë të opozitës, ulni poshtë. Se ndryshe do të vazhdojë me çështje të tjera që kemi në rend të ditës. Atëherë zoti Gentian Sula, kryetari i këshillit të RTSh, në pamundësi që të marrë fjalës, pasi opozita ka bllokuar foltoren, ndërpritet seanca”, tha Ruci.Ndonëse Ruçi ndërpreu seancën, kjo nuk ndali demokratët që të vijonin me fjalimet e tyre nga foltorja. Ka qenë pikërisht kreu i grupit parlamentar të PD-së, Edmond Spaho, që ka folur, ndërsa ka lëshuar lumë akuzash në drejtim të qeverisë.   /Telegrafi/