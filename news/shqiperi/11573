Protesta në Rrugën e Kombit kundër vendosjes së taksës ka dalë jashtë kontrollit dhe protestuesit pasi u përleshën me forcat e policisë, kanë shkatërruar edhe koncesionarin e ngritur për pagesën e taksës.Protestuesit janë futur edhe brenda sporteleve dhe kanë shkatërruar edhe kompjuterët.Kryetari i Partisë Demokratike Lulzim Basha, ka reaguar pas protestës që përshkallëzoi në dhunë mes policisë dhe protestuesve.Ai tha se Edi Rama po grabit qytetarët me taksat më të larta.“Me taksën e qarkullimit dhe atë të vendosur në rrugën e Kombit, Edi Rama i grabit dy herë qytetarët. Edi Rama vendosi me dhunën e kartonëve në Kuvend, me dhunën e policisë, për të grabitur qytetarët për të mbushur xhepat e tij. Sot qytetarët vendosën ti thonë ndal Edi Ramës, i treguan Edi Ramës se një qeveri anti-kombëtare nuk e mposht dot popullin. I kërkoj Edi Ramës të tërheqë menjëherë policinë dhe të ndalë dhunën barbare ndaj qytetarëve. I bëj thirrje Edi Ramës të tërheqë menjëherë taksën. Kur përballet populli me një qeveri të korruptuar, fiton vetëm populli”, tha Basha.Lexo po ashtu:Protestuesit përplasen me policinë në Rrugën e Kombit, digjet sporteli i pagesës (Video)