“Përforcimi i stabilitetit rajonal dhe shumëllojshmërisë së bashkëpunimit ndërkufitar midis vendeve juogre të Ballkanit mund të arrihen vetëm me intensifikimin e dialogut dhe me përballjen e përbashkët të sfidave të kohës”, ka qene mesazhi i hapjes së punimeve të ministralit të Selanikut, i treti prej vitit 2016 që mbahet në qytetin verior të Greqisë me iniciativën e Ministrit të Jashtëm grek Nikos Koztias.“I uroj mirëseardhjen mikut tim Bushati, me te cilin kemi hyre në një fazë të re të zgjidhjes së marrëdhënieve tona dypalëshe për të zgjidhur çështje të cilat kemi dekada që i kemi mes nesh pa zgjidhur”, ka thënë midis të tjerash në fjalën e hapjes ministri i Jashtëm grek.Përveç ministrave të Jashtëm, marrin pjesë në samit edhe ministrat e Brendshëm dhe ata të Transporteve të katër vendeve pjesëmarrëse, Shqipërisë, Greqisë, Bullgarisë dhe IRJM. Interesi i mediave vendase është tepër i madh sidomos për sa i përket takimeve dy paleshe që do të ketë gjatë samitit, në epiqendër të të cilave do të jetë ai mes holomogëve Koztas – Dimitrov, por edhe Kotzias –Bushati.Nga ana e tij, edhe ministri grek i Brendshëm, Nikos Toska ka theksuar se: “Është kënaqësi që kemi vendosur një bashkëpunim të mirë në të gjitha fushat në planin policor, atë të brigadave të mbrojtjes kundër zjarrit apo të ndihmës në rast fatkeqësisë. /Tch/Telegrafi/