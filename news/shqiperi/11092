Një grup turistësh holandezë, vizituan gjatë fundjavës Malin e Tomorrit në tentativë njohjeje të natyrës dhe kulturës së këtyre anëve.Ata, fillimisht u akomoduan në Shtëpinë e Pritjes së Vizitorëve në fshatin Tomorr, ku u njohën me historikun e parkut, zonës rreth tij, florën dhe faunën, traditat dhe zakonet e zonës, të shoqëruar nga specialistë të  Administratës së Zonave të Mbrojtura (AdZM) Berat.Megjithë motin e paqëndrueshëm, grupi i vizitorëve u ngjit në lartësinë e fshatrave Tomorr i Madh dhe Tomorr i Vogël, ku vizituan dhe kalanë e vjetër që gjendet aty, shkruan Atsh.Shoqëruesit u treguan për legjendat e malit dhe  historinë e zonës, degëzimin e rrugës së vjetër tregtare të quajtur “Vrromi i Madh”, për Hanin e Perisnakës që tashmë është future dhe në fjalorin e përditshëm, për zhurmën tregtare që zhvillohej dikur në këtë vend, u folën edhe për Parkun Kombëtar të  Tomorrit, bimësinë, kafshët, historinë e fshatrave të  zonës dhe mbi të gjitha për traditat, dhe mikpritjen e veçantë.Grupi i turistëve holandezë, të gjendur nën hijen e Malit të Madh, ndjenë peshën e rëndë të legjendave dhe gojëdhënave rreth enigmës së tij. Kjo ishte përshtypja e tyre para se të largoheshin.Do të zbresin drejt fushave holandeze duke mbajtur mbi çantat e shpinës, gravitetin e rëndë të Dodonës Pellazgjike apo (Dodonës Dimër keqe) dhe mbi të gjitha përshtypjet nga qyteti muze i Beratit. /