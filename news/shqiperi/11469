Gangsterët shqiptarë që kontrollojnë tregtinë me kokainë të pastër kanë rritur praninë e tyre në Britani me 42 për qind gjatë tre viteve të fundit, duke ushqyer një rritje të krimit të dhunshëm.Sipas The Times, përcjell Telegrafi, dhuna e bandave është përhapur gjithnjë e më shumë nga qytetet në qytetet bregdetare dhe fshatrat rurale në përputhje me një rritje të mprehtë të kokainës, të sjellë nga mafia shqiptare nëpërmjet lidhjeve me kartelet e Amerikës Latine. Gjithashtu, siç shkruan ky medium, ritmi në të cilin banda shqiptare kanë arritur kontrollin e kontrabandës me shumicë të kokainës dhe shpërndarjen në Britani është paraqitur në shifra nga Agjencia Kombëtare e Krimit.Tabela që rendit nacionalitetet e më shumë se 4,600 grupeve më të rrezikshme të Britanisë së Madhe gjatë tre vjetësh, treguan se gangsterët e bardhë britanikë ishin akoma më të përhapur, por që shqiptarët i tejkaluan rumunët për herë të parë vitin e kaluar. Shifrat tregojnë gjithashtu rritje të mëdha në bandat kineze dhe irakiane.Gjatë të njëjtës periudhë ka pasur një rritje të mprehtë të bandave të përfshira në pastrimin e parave, krimit të dhunshëm dhe trafikimit të qenieve njerëzore. Këto zbulime erdhën pasi hulumtimi i Global Drug Surveys me bazë në Londër publikoi gjetjet që treguan se ca kokainë u shpërnda në më pak se 15 minuta në Angli dhe Skoci, ku përdoruesit thanë se arriti më shpejt se një pica.Po sipas këtij mediumi, kanabisi i shitur në të gjithë Evropën, mendohet të jetë me vlerë 4,5 miliardë euro në vit, por në Britani bandat janë përqendruar në furnizimin fitimprurës të kokainës. Madje, siç thuhet më tej, kokaina e furnizuar me shqiptare po arrin deri tek fëmijët më të vegjël se 12 vjeç.Një burim i Agjencisë Kombëtare të Krimit shtoi se korrupsioni dhe mungesa e bashkëpunimit nga autoritetet në Ballkan e kishin bërë më të vështirë të goditen baronët e drogës shqiptare. /Telegrafi/