Dy shqiptarë janë vënë në pranga ndërsa një i tretë është shpallur në kërkim në dy operacione të ndryshme antodrogë të policisë greke.Në ishullin Rodos një shtetas shqiptar u arrestua nga policia greke dhe një tjetër u shpall në kërkim për trafik droge.Policia sekuestroi 312 gr kokainë, 1700 euro, një automjet dhe dy motocikleta që përdoreshin për shpërndarjen e drogës.Nga ana tjetër dy shtetas grekë dhe një shqiptar janë vënë në pranga nga policia në afërsi të Kapshticës.Të arrestuarit akuzohen për futjen në territorin grek të 62,3 kg marijuane dhe 54 fara kanabisi.Për të njëjtën çështje më herët u arrestuan në Kozani dy shtetas grekë.