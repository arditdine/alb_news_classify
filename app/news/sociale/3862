Ndërsa kryeministri  dhe ministrat e tij inkurajojnë  verbalisht denoncimet e korrupsionit dhe abuzimeve nga  qytetaret, një lumë denocimesh dhe rekomandimesh për masa administrative   të zyrtarëve të ndryshëm, te mesëm e  të lartë  nga   Kontrolli i  Lartë i Shtetit  përfundojnë rëndom në sirtarët  dhe koshat e kryeministrit dhe ministrave. Emisioni “Java” në RTSH  denoncoi mbrëme  një listë me rreth 1.400 propozime për shkarkime nga puna dhe masa të tjera ndaj zyrtarëve të kapur në shkelje të renda  pergjatë një periudhe pesevjeçare.  Mestarisht, vetem 30 përqind e  masave të rekomanduara nga insittucioni ynë janë marrë në konsideratë nga qeveria, dekaroi nënkryetarja e KLSH-së, Lindita Lati, e ftuar në emision.  Gazetari Lorenc  Vangjeli ekspozoi një pjesë të listës ku binte në sy edhe emri i ish drejtorit të rrugëve  Dashamir Xhika, aktualisht në hetim nga Prokuroria, shkarkimi i të cilit ishte  kërkuar nga KLSH  në kohën kur ka ndodhur vepra penale për të cilën po hetohet. “Në listë janë  shumë zyrtarë që kanë vazhduar dhe vazhdojnë të kryejnë detyra të lartë edhe pse  janë propozuar me kohë për tu shkarkuar”, deklaroi Vangjeli. “Kryeministri Rama është i pari kryeministër që nuk ka  bërë marrëveshje me KLSH për të urdhëruar institucionet vartese të  zbatojnë  propozimet  për shkarkime dhe masa të tjera të  zyrtarëve që kapen me shkelje dhe abuzime”, tha Preç Zogaj. “Është hipokrizi e madhe të  inkurajosh në një anë denoncime spontane dhe të injorosh nga ana tjetër  shtatëdhjetë përqind të  denoncimeve   të verefikuara nga një institucion  shtetëror që taksapaguesit e mbajnë pikërisht për të kontrollur  shpenzimin e parave   publike”, tha Zogaj. “Kjo dekurajon  organet zyrtare të kontrollit dhe inkurajon abuzimet në shkallë të gjerë”, shtoi ai./a.m.