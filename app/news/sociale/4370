TIRANE- Është zbuluar nga policia e Tiranës një bazë e prostitucionit virtual në zonën e “Don Boskos” në kryeqytet, ku ushtronin aktivitetin 7 vajza të moshës 22-31 vjeç. Në kuadër të operacionit “Chat Line 4”, uniformat blu kanë vënë në pranga 24-vjeçaren Anushe Ll, e cila administronte studion nga ku vajzat ushtronin aktivitetin e paligjshëm.Sakaq, në pranga është vënë edhe një 25-vjeçar nga Tirana, Met Tali, i cili akuzohet për prodhim dhe shitje të narkotikëve.Në kuadër të operacionit janë shpallur në kërkim edhe dy shtetase të tjera, S.B, 33 vjeç, dhe D.G, 29 vjeç, pasi akuzohen për veprën penale “Mbajtja e lokaleve për prostitucion”.INFORMACIONI I POLICISEMë datë 19.02.2018, pas një hetimi disa mujor me metoda speciale të hetimit, nga ana e Seksionit për Trafiqet e Paligjshme të Drejtorisë Vendore të Policisë Tiranë, u finalizua me sukses Operacioni “Chat Line 4”,  dhe u arrestuan në flagrancë shtetasit: • Anushe Ll., 24 vjeçe,  banuese në Tiranë, administratore e studios “Chat Line Adult Work”, për veprën penale “Shfrytëzimi i Prostitucionit” parashikuar nga neni 114 i Kodit Penal.• Met Tali, 25 vjeç, banues në Tiranë, për veprën penale “Prodhimi dhe shitja e narkotikëve”, parashikuar nga neni 283 i Kodit Penal.Gjithashtu u proceduan penalisht për veprën penale “Shfrytëzimi i prostitucionit” shtetaset:• A. H., 25 vjeçe.• A. L., 31 vjeçe.• A. Xh., 22 vjeçe.• S. M., 30 vjeçe.• A. Sh., 21 vjeçe.• A. T., 23 vjeçe.• E. R., 23 vjeçe.Janë shpallur në kërkim për veprën penale “Mbajtja e lokaleve për prostitucion” parashikuar nga neni 115 i Kodit Penal, shtetaset:• S. B, 33 vjeçe.• D. G., 29 vjeçe.Nga veprimet hetimore rezulton se shtetasja Anushe Ll., dyshohet se prej një kohe të gjatë, punësonte vajzat e mësipërme dhe i shfrytëzonte ato për prostitucion virtual, i cili zhvillohej nëpërmjet logimit në faqen “Adult Work”, aktivitet i cili kryhej në një apartament në rrugën “Don Bosko”.Në këtë aktivitet shtetasja Anushe Ll. dyshohet se është futur nëpërmjet shtetases D.G., të cilën më herët e ka pasur në administrim, në bashkëpunim me shtetasen S.B.Gjatë kontrollit të njërit prej apartamenteve ku ushtrohej ky aktivitet i paligjshëm, apartament i cili ishte marë me qera nga shtetasi Met Tali, u gjet dhe sekuestrua në cilësinë e provës materiale 17,4 gr  lëndë narkotike e dyshuar “Cannabis Sativa”.Gjithashtu në cilësinë e provës materiale u sekuestruan:• 7 kompiutera  dhe pajisje të ndryshme që përdoreshin për kryerjen e aktivitetit.Materialet proceduriale do t’i kalojnë Prokurorisë së Rrethit Gjyqësor Tiranë, për veprën penale:“Shfrytezimi i prostitucionit”, “Mbajtja e lokaleve për prostitucion” dhe “Prostitucioni” të parashikuara nga nenet 113, 114/2 dhe 115 e Kodit Penal.(BalkanWeb)