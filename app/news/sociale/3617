ITALI – Pasi u ndaluan për një kontroll rutinë në rrugë, dy shqiptarë kanë përfunduar në pranga për trafik lëndësh narkotike.Karabinierët e Leçes në Itali, zbuluan një tjetër grup trafikantësh ndërkombëtarë të drogës duke ndaluar transportuesit në zonën e quajtur Torre Chianca.Të arrestuarit janë një italian 42 vjeçar Salvatore Certaldo, dhe dy shqiptarët, 36-vjeçari Renato Lograno, i lindur në Tiranë, e banues në Firence dhe 29-vjeçari Oltion Proko, i lindur në Vlorë.Ata u kapën me 2 kuintal drogë që vinte nga Ballkani. Renato u ndalua gjatë një kontrolli në rrugë, teksa ngiste makinën e tij Mazda. Aty autoritetet italiane zbuluan 50 pako me 54 kg marijuanë. Pas tij vinte edhe një tjetër shqiptar me Nissan, që rezultoi të kishte lidhje me të parin.Në makinën e tij,  Proko kishte fshehur 150 kg drogë. Karabinierët arrestuan 2 shqiptarët, të cilët aktualisht ndodhen në paraburgim në pritje të dënimit. (e.f/BalkanWeb)