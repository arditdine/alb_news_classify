ELBASAN- Policia e Elbasanit ka arrestuar një person i dyshuar si autor i monedhave të falsifikuara. Në kuadër të operacionit ‘Start 2018’, është arrestuar Taulant Dubali, 44 vjeç banues në Elbasan. Atij iu sekuestruan 20.700 dollarë të falsifikuara. Njoftimi i policise:Specialistët e Seksionit për Hetimin e Krimit Ekonomik dhe Financiar, në Drejtorinë Vendore të Policisë Elbasan, në bashkëpunim me Njësinë Operacionale Task Forcë Speciale Qëndrore dhe Prokurorinë e Rrethit Gjyqësor Elbasan finalizuan operacionin policor të koduar “START 2018”.Si rezultat i këtij operacioni, u bë arrestimi në flagrancë i shtetasit:Taulant Dubali, 44 vjeç banues në Elbasan.Arrestimi i tij u bë pasi i’u gjetën dhe sekuestruan 20.700 dollarë, prerje 100 (njëqindëshe) të dyshuara si të falsifikuara.Operacioni dhe hetimet vazhdojnë për dokumentimin e plotë ligjor të kësaj veprimtarie kriminale si dhe përfshirjen e mundshme të personave të tjerë të implikuar në këtë aktivitet kriminal.Materialet i kaluan Prokurorisë së Rrethit Gjyqësor Elbasan për veprime të mëtejshme për veprën penale “Falsifikimi i monedhave” parashikuar nga neni 183/2 i Kodit Penal.(d.d/BalkanWeb)