DURRES- Të tjera detaje dalin në dritë nga sasia e kokainës e sekuestruar mbrëmjen e djeshme në Portin e Durrësit. ‘BalkanWeb’ mëson se në një kamion që ishte nisur drejt vendit fqinj, Italisë, u gjetën të fshehura mbi gjysmë ton kokainë, sasi kjo më e madhja e kapur ndonjëherë në territorin shqiptar. Gazetarja Klodjana Haxhiaj, e cila raportoi e para lajmin tha për ‘BalkanWeb’ se sasia e kokainës prej 526 kg ishte futur në Shqipëri tre ditë më parë. Haxhiaj raportoi për ‘BW’ se polica shqiptare ishte vënë në dijeni nga agjencitë partnerë jashtë vendit, nga Spanja, Gjermania dhe Holanda, që një sasi e madhe droge do të hynte në Shqipëri. Lidhur me këtë rasti ishte vënë në dijeni edhe Prokuroria e Krimeve të Rënda. Ndërkohë mbrëmë në darkë është bërë e mundur kontrolli i kamionit, ku transportohej kokaina. Gjatë natës u peshua sasia e drogës, procedurë që u mbikëqyr edhe nga një prokuror i Krimeve të Rënda.