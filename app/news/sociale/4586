Gjyqtari i Kavajës, Luan Lusha që ka pranuar kërkesë e Prokurorisë së rrethit për caktimin e masës së sigurisë ndaj 10 personave, mes tyre dhe biznesmenit Idlir Karkini, rezulton të jetë vetë një nga personat që administron sipërfaqe tokësore në plazhin e Spillesë.Një burim i tha gazetës “Shqiptarja.com” se Lusha, dyshohet të ketë blerë një sipërfaqe toke në plazhin e Spillesë, nga persona të tjerë që kishin përfituar tokë nëpërmjet skemave të paligjshme.Kjo sipërfaqe toke, është blerë nga gjyqtari Luan Lusha dhe më pas, ky gjyqtar ka ndërtuar një bar-kafe-restorant.Gjithmonë sipas burimeve tw “Shqiptarja.com”, 2500 m2 fillimisht është përfituar nga Hekuran Kaja.Më pas kjo pasuri ka pasur këtë historik tek Muharrem Kollcaku, Vesel Beu e më pas tek Mynyr Beu dhe Mynyr Beu, Agim Beu e duke vazhduar tek Manushaqe Gjoci.I fundi i përfituesve rezulton të jetë gjyqtari i gjykatës së Kavajës Luan Lusha.Në datën 19 shkurt 2018 Lusha miratoi kërkesën e Prokurorisë për caktimin e masës së arrestit ndaj 10 personave mes tyre, kryebashkiakut të Rrogozhinës Idajet Nuredini dhe biznesmenit Idlir Karkini dhe disa zyrtarëve të tjerë.Pavarësisht miratimit të kërkesës së akuzës, Policia e Ahtetit ka ngritur dyshime të forta se informacioni për dekonspirimin e arrestimit të personave, ka dalë nga dyert e Gjykatës së Kavajës./a.m.