Gjykata Themelore në Prishtinë-Departamenti për Krime të Rënda, ka aprovuar kërkesën e Prokurorisë Themelore në Prishtinë, për caktimin e masës së paraburgimit kundër të pandehurit Z.K, për shkak të dyshimit të bazuar se ka kryer veprën penale ‘Blerja, posedimi, shpërndarja dhe shitja e paautorizuar e narkotikëve, substancave psikotrope dhe analoge’.Të pandehurit Z.K i është caktuar masa e paraburgimit në kohëzgjatje prej një muaji.Gjykata ka konstatuar se kërkesa për caktimin e masës së paraburgimit ndaj të pandehurit Z.K është masë adekuate dhe e domosdoshme në këtë fazë të procedurës, për sigurimin e pranisë së të pandehurit në procedurën penale dhe zhvillimin e pa penguar të procedurës.I pandehuri Z.K më19.11.2017, në rrugën “B”, lagjja “Mati 1” është ndaluar nga policia dhe pas kontrollimit në trup i janë gjetur dy paketime të vogla të gatshme për shitje, me peshë prej një gram, të substancës narkotike e dyshuar si kokainë, ashtu që me rastin e bastisjes në banesën e tij, e cila gjendet në Prishtinë, i janë gjetur 8 paketime të dyshuar me kokainë me peshë prej 4 gram, po ashtu në orenditë e kuzhinës të mbështjella në një qese kanë gjetur 19.8 gram substancë.Pala ka të drejtë ankese kundër këtij vendimi në Gjykatën e  Apelit të Kosovës. /Telegrafi/Foto: Ilustrim