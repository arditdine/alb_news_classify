SHKODER – Një plagosje me armë zjarri ka ndodhur sot në qytetin e Shkodrës por policia ka mundur të arrestojë në kohë rekord autorin.“Me datë 25.02.2018 , në orët e para të mëngjesit, është marrë njoftim te Salla Operative se  në fshatin Vukël, Malësi e Madhe, ka të shtëna me armë zjarri,” shkruhet në njoftim.Menjëherë në vendngjarje kanë mbërritur forcat policore të Sektorit Kundër Krimeve të Rënda ,  forcat policore të Komisariatit të Policisë  Malësi e Madhe si dhe një grup i FNSh Shkodër për zbardhjen e plotë të ngjarjes si dhe kapjen e autorëve.Nga hetimet paraprake ka rezultuar se si pasojë e një konflikti për motive të dobëta, shtetasi Vasel Vuçinaj ka qëlluar me armë zjarri automatik  në drejtim të banesës së shtetasit  M.Ç, 51 vjeç, banues në Vukël, i cili ka mbetur i plagosur në shpatull dhe ndodhet në spital , paraprakisht jashtë rreziku për jetën.Pas një pune të mirëorganizuar të forcave policore të ndodhura në vendngjarje, u bë i mundur lokalizimi dhe kapja në kohë rekord e autorit të dyshuar të kësaj ngjarje së bashku me armën e krimit, konkretisht:– Vasel Vuçinaj, 49 vjec, banues në fshatin Vukël, Malësi e MadheNë cilësinë e proves materiale u sekuestrua arma e zjarrit automatik si dhe në vendngjarje nga kqyrja u sekuestruan 12 gëzhoja.Po vijojnë veprimet hetimore  për dokumentimin e plotë të ngjarjes. (e.f/BalkanWeb)