Një studim i realizuar gjatë periudhës qershor-shtator të vitit 2017 që përfshiu një kampion prej rreth 1000 individësh të moshuar (rreth 52% femra) të moshës ≥60 vjeç të zonave urbane, periurbane dhe rurale të Tiranës, Shkodrës dhe Vlorës konsistoi në vlerësimin sasior të komponentëve të mëposhtëm:nivelin social-ekonomik përfshi vetë-perceptimin e varfërisë;gjendjen shëndetësore përfshi vetë-perceptimin e shëndetit, praninë e sëmundjeve kronike dhe problemeve të lidhura me humbjen e shikimit dhe dëgjimit, dhe;pjesëmarrjen shoqërore përfshi kontaktet me të afërmit dhe miqtë si dhe angazhimin apo pjesëmarrjen në organizata shoqërore të llojeve të ndryshme.Situata social-ekonomikeNë tërësi, një ndër tre të moshuar (rreth 38%) në vendin tonë e konsideron veten si të varfër ose shumë të varfër nga pikëpamja ekonomike. Vetë-perceptimi i varfërisë ishte pothuajse i barabartë në meshkuj dhe në femra, por më i lartë tek individët shumë të moshuar (≥80 vjeç), ku një ndër dy persona raportuan të ishin të varfër ose shumë të varfër.Rreth 96% e të individëve të moshuar në zonat urbane dhe 87% e të moshuarve në zonat periurbane dhe rurale kishin energji elektrike në banesat e tyre.Megjithatë, rreth një ndër katër të moshuar (22%) raportuan të mos kenë ngrohje të mjaftueshme dhe të përshtatshme në shtëpitë e tyre gjatë stinës së dimrit, shifër e cila në zonat rurale arrinte deri në mbi 35%.Rreth 97% e të moshuarve në zonat urbane raportuan të kishin ujë të rrjedhshëm në banesat e tyre, kundrejt vetëm 70% të të moshuarve në zonat periurbane dhe rurale të vendit.Një ndër katër të moshuar në zonat rurale dhe periurbane nuk kishte tualet brenda në shtëpi, fakt i cili cenon ndjeshëm cilësinë ë jetës së individëve shumë të moshuar dhe atyre me mundësi të kufizura lëvizjeje.Në tërësi, 91% e të intervistuarve raportuan të kishin frigorifer dhe 89% raportuan të kishin televizor në banesat e tyre.Gjendja shëndetësoreMbi një ndër tre të moshuar (36%) e konsideronin gjendjen e tyre shëndetësore si të keqe ose shumë të keqe. Vetë-perceptimi negativ i gjendjes së përgjithshme shëndetësore ishte shumë më i lartë në zonat periurbane dhe rurale (pothuajse një ndër dy të moshuar), si dhe në individët shumë të moshuar (dy ndër tre persona me moshë ≥80 vjeç raportuan një gjendje të përgjithshme shëndetësore të keqe ose shumë të keqe).Prevalenca e sëmundjeve kronike ishte e lartë, ku një ndër dy të moshuar (48%) të përfshirë në studim raportuan praninë e të paktën një sëmundjeje kronike. Prevalenca e sëmundjeve kronike ishte më e lartë në zonat rurale (60%) dhe, logjikisht, në individët shumë të moshuar (76%).Në mënyrë specifike, nga individët që raportuan praninë e të paktën një sëmundjeje kronike, rreth 65% vuanin nga sëmundjet kardiovaskulare; 25% e të moshuarve kishin diabet; 32% sëmundje gastrointestinale dhe hapatologjike; dhe 37% sëmundje të traktit respirator.Mbi 40% e të moshuarve kishin zbehje ose humbje të shikimit, konditë e cila ishte më e lartë në zonat periurbane dhe rurale (një ndër dy të moshuar) dhe në personat shumë të moshuar (74%).Nga ana tjetër, një ndër katër të moshuar kishte ulje të ndjeshme ose humbje të dëgjimit, me një prevalencë më të lartë në zonat periurbane dhe rurale të vendit (mbi 30%) dhe në individët shumë të moshuar (një ndër dy persona).Pavarësisht nga prania e sëmundjeve kronike, 60% e individëve të moshuar raportuan të kishin dhimbje ose shqetësime të ndryshme shëndetësore të cilat ndikonin ndjeshëm në aktivitetet e perditshme dhe në cilësinë e jetës së tyre. Kjo dukuri ishte më e lartë në zonat periurbane dhe rurale të vendit dhe sidomos tek individët shumë të moshuar (tre ndër katër persona të moshës ≥80 vjeç raportuan praninë e dhimbjeve ose shqetësimeve serioze).Por, vetëm 5% e subjekteve të përfshirë në studim ishin në regjim shtrati, me një prevalencë më të lartë në zonat periurbane (10%) dhe në subjektet shumë të moshuar (15%).Në tërësi, 16% e individëve të moshuar raportuan të mos kishin qenë në gjendje që të merrnin shërbim shëndetësor gjatë vitit të fundit në ato raste kur vërtetë kishin nevojë për  një shërbim të tillë. Kjo dukuri ishte më shumë e shfaqur në zonat periurbane (një ndër katër të moshuar) dhe në subjektet shumë të moshuar (40%). Shkaku kryesor lidhej me gjendjen e rënduar shëndetësore që nuk i kishte lejuar subjektet e moshuar që të merrnin shërbimet shëndetësore të nevojshme. Një arsye tjetër ishte largësia (distanca) relativisht e madhe e qendrave shëndetësore nga banesa e të moshuarve.Nga individët që kishin marrë recetë nga mjeku, një ndër katër subjekte nuk i kishte marrë medikamentet e përshkruara, ku shkaku kryesor ishte mos-përballueshmëria financiare, sidomos për individët shumë të moshuar.Pjesëmarrja shoqërore e të moshuarveRreth 8% e të moshuarve raportuan që mos të kishin asnjë kontakt javor me asnjë anëtar të familjes së tyre. Kjo situatë ishte veçanërisht e dukshme tek individët shumë të moshaur ku pothuajse një ndër katër subjekte raportoi që mos të kishte asnjë kontakt javor me persona të familjes.Nga ana tjetër, një ndër tre të moshuar nuk takonin asnjë shok ose shoqe çdo ditë, problem i cili ishte natyrisht shumë më prevalent tek individët shumë të moshuar.Lidhur me pjesëmarrjen shoqërore, vetëm 18% e të moshuarve raportuan që të ishin të angazhuar në organizata të ndryshme shoqërore prfshi partitë politike, shoqatat profesionale, organizata të ndryshme jo-qeveritare, grupime fetare, apo organizata të tjera shoqërore. Pjesëmarrja shoqërore ishte më  e lartë tek meshkujt (21%) në krahasim me femrat (15%) dhe tek personat më të rinj në moshë (22%) në krahasim me individët shumë të moshuar (vetëm 6%).Vetëm 12% e të moshuarve raportuan të kishin punuar në mënyrë vullnetare (pa pagesë) në komunitetitn e tyre gjatë vitit të fundit në kuadrin e ndonjë shoqate apo programi të caktuar. Puna dhe kontributi vullnetar ishte më i lartë tek meshkujt (15%) në krahasim me femrat (10%) dhe, natyrisht, tek personat më të rinj në moshë (17%) në krahasim me individët shumë të moshuar (vetëm 4%).Përndryshe, një ndër pesë të moshuar raportuan që të kujdeseshin për familjarët e tyre të moshuar të cilët ishin më të plakur ose në gjendje shëndetësore të rënduar.Në tërësi, vetëm 14% e të moshuarve raportuan që të angazhoheshin në ndonjë aktivitet fizik të moderuar (18% e meshkujve kundrejt 11% të femrave).Së fundi, tre ndër pesë të moshuar raportuan probleme të shëndetit mendor (48% e individëve më të rinj në moshë kundrejt 85% e subjekteve shumë të moshuar).24 shkurt 2018 (gazeta-Shqip.com)