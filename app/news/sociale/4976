DURRES- “BalkanWeb” siguron pamjet e filmuara nga kamerat e sigurisë së karburantit në Maminas, në oborrin e të cilit fluturoi taksia me të cilën udhëtonin Buajr Agalliu 60-vjeç dhe pasagjerja e tij Elena Avdillari 23-vjeç.Nga pamjet e siguruara për “BalkanWeb”nga gazetarja Klodjana Haxhiaj tregohet vetëm në pak sekonda shpejtësia skëterrë me të cilën përplaset taksia në bordurën dhe tabelën e karburantit, për të përfunduar pas 100 metrash fluturim në ajër, në anën tjetër të tij.Kujtojmë që pamjet janë filmuar vetëm nga dy kamerat e brendshme të karburantit, pasi ato jashtë, që mund të tregonin edhe aksidentin e plotë kanë qënë të fikura në atë moment.Sakaq, siç bën me dije për “BalkanWeb” gazetarja Klodjana Haxhaij, grupi hetimor ka arritur tashmë të përpilojë dosjen dhe ta dorëzojë në Prokurori, duke përjashtuar kështu të gjitha dyshimet se aksidenti mund të ketë qenë i qëllimshëm.Ekspertët kanë siguruar prova të mjaftueshme për të dalë në konkluzionin se bëhet fjalë për një aksident të pastër, shkak i të cilit është bërë rruga e dëmtuar dhe shpejtësia e lartë me të cilën lëvizte drejtuesi i “Benz”-it 34-vjeçari Fatjon Zhaporja. Shpejtësia e lartë ka bërë që “Benz”-i të përplasë në parakalim taksinë, e cila ka qenë me shpejtësi më të vogël.(m.a/BalkanWeb)