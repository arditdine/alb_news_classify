ELBASAN– Reshjet e dëborës kanë përfshirë edhe qytetin e Elbasanit, i cili është zgjuar nën bardhësinë e saj. Nga informacionet mësohet se nga ora 05:45 reshje e dëborës kanë qenë me  intensitet të lartë, ndërsa trashësia e saj ka arritur 3 deri 4 cm. Sakaq, kjo situatë ka shkaktuar probleme në segmentet e qarkut të Elbasanit. ‘BalkanWeb’ mëson se problematike mbetet situata në aksin Elbasan-Tuneli i Kërrabës dhe në rrugën Elbasan Librazhd-Qafë Thanë. Ndërkohë, disa zona malore të Qarkut të Elbasanit janë të bllokuara, ndërsa në  disa shkolla është pezulluar mësimi.(ed.me/BalkanWeb)