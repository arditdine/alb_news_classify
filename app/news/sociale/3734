TIRANE- Ish-kreu i SHISH, Fatos Klosi ka komentuar rastin e sekuestrimit të një sasie prej të paktën 613 kg lëndësh narkotike e dyshuar si kokainë, ditën e sotme në Durrës. Në rubrikën “Opinion” në “News24”, Klosi thotë se për të realizuar një operacion të këtyre përmasave duhet një kohë e madhe hetimi, si dhe bashkëpunimin me autoritete ndërkombëtare.“Për të bërë operacione të kësaj natyre, sipas mendimit tij është i nevojshëm bashkëpunimi me shumë institucione ndërkombëtare. Mos harrojmë që trafiku i drogës është një aktivitet që është strukturuar prej vitesh, dhe ata kanë dijenitë e tyre. Sasi të kësaj natyre nuk bien rastësisht në duart e policisë. Për të realizuar operacione të tilla duhen muaj të tërë”, tha Klosi.Sipas tij, pas sekuestrimit të kësaj sasie të konsiderueshme droge, mund të ketë përplasjes mes grupeve kriminale.“Vlera në treg e drogës së sekuestruar është shumë e madhe, dhe humbja e trafikantëve është e madhe po ashtu. Mund të ndodhë një përplasje mes atyre që e kanë organizuar, apo atyre që prisnin të merrnin fitimet. Unë nuk di gjë për këtë punë, por tani me siguri do të ketë përplasje mes grupeve kriminale”, u shpreh Klosi. (BalkanWeb)