KUKES – Policia e Kukësit ka arrestuar 3 persona të shpallur në kërkim ndërkombëtar me qëllim ekstradimin e tyre.Më datë 16.02.2018, specialistë e Policisë Kufitare Morinë bënë arrestimin prozivor me qëllim ekstradimin të shtetasit serb Radovan Zivic, 34 vjeç, banues në Llapna Sell Prishtinë, Kosovë.Ky shtetas u kap në hyrje të PPK Morinë, ku gjatë regjistrimit në sisten rezultoi shtetas në “kërkim ndërkombëtar”, nga autoritete Malazeze.Gjykata e Kotorrit,  Mali i Zi më datë 15.03.2017 e ka dënuar me 1 vit burg për veprën penale “Mashtrim”, parashikuar nga neni 244, paragrafi 3 i Kodit Penal Malazez.Më datë 16.02.2018, specialistët e Policisë Kufitare Bllatë, bënë arrestimin provizor me qëllim ekstradimin të shtetasit-Bujamin Rexhepi ( Redjepi), 30 vjeç, banues në Tetovë, Maqedoni.Ky shtetas u kap në hyrje të PPK Bllatë, ku gjatë regjistrimit në sistem rezultoj shtetas “në kërkim ndërkombëtar”. Gjykata e Danimarkës ka vendosur  ndaj tij masën  “arrest me burg”  për veprat penale  “Vjedhje me dhunë” dhe “Tentative  vrasje”, parashikuar nga nenet 237,21,288/2 Kodit Penal Danez.Gjithashtu, nga specialistët e Policisë Kufitare Morinë u arrestua në flagrancë  shtetasit Rus Ilyas Nafiev, 54 vjeç, banues në Rusi.Arrestimi u bë pasi gjatë kontrollit të pasaportës në dalje,  u konstatua se  ka ndërhyrje në faqen 26 të saj.Materialet i kaluan Prokurorisë së Rrethit Gjyqësor Kukës, për veprën penale” Falsifikim i leternjoftimeve, vizave”, parashikuar nga neni 186 i Kodit Penal.(e.f/BalkanWeb)