SHKODER– Përgjime rrëqethëse janë lexuar ditën e djeshme në Gjykatën e Krimeve të Rënda në procesin ndaj biznesmenit nga Shkodra, Sadetin Sula dhe ish-punëtorit të tij, Fatjon Karameshtna. Këta të dy akuzohen për vrasjen e Suela Sulës, bashkëshortes së biznesmenit tre vite më parë, në Melgushë të Shkodrës.Vrasja, që u cilësua më parë si vetëvrasje, është kryer nga Fatjon Karameshtna me urdhër të Sadetin Sulës. Biznesmeni i frikësohej divorcit për përgjysmimin e pasurisë dhe akuzonte bashkëshorten për tradhti.Përgjimet e kryera para vrasjes nga vetë viktima, tregojnë se si Sadetin Sula dhe ish-punonjësi i tij planifikuan çdo gjë. Ata flasin për magji ndaj viktimës dhe në një moment, Sadetini thotë se më mirë e mbyt me duart e tij, sesa ta lejonte Suela Sulën t’i merrte gjysmën e pasurisë. “Panorama” sjell përgjimet tronditëse të transkriptuara që u lexuan në Gjykatë.PËRGJIMETDebatet në çift në lidhje me atësinë e fëmijës së tretëSuela Sula: Të kam thënë shumë herë që të shkojmë në gjykatë për këtë punë. Le të bëjmë analizat e ADN-së. Sadetin Sula: Po, do shkojmë.(Ndërkohë i merr telefonin) Suela Sula: Mos më fshi incizimet!Sadetin Sula: Të më çosh në gjykatë me këtë… Suela Sula: Më jep telefonin. Merrja pak telefonin babit!(i drejtohet djalit) Djali: Po ma jep mor burrë. I pandehuri nuk ia kthen telefonin viktimës dhe e fut në xhep, ndërkohë që telefoni vazhdon të incizojë pa dijeninë e tij. Sërish konflikt në shtëpi, Sula e dëgjon duke folur me dikë në telefon dhe dyshon se është avokati. Ndërsa ai është duke e pyetur në lidhje me divorcin.Suela Sula: Me kë je duke folur? Me avokatin je duke folur? Po e pyet se çfarë të bësh në lidhje me divorcin. Unë e njoha në zë, e di që është ai. Por nuk kemi për të shkuar kur të duash ti. Do shkojmë në gjykatë. Sadetin Sula: Nuk të duhet kjo pjesë. Suela Sula: Ku po shkon? Sadetin Sula: Nuk e di.Suela Sula: Si nuk e ditke ti more! Jam e lodhur. Kemi pothuajse dy vjet që kemi probleme. Gjatë gjithë bisedës që vijon dëgjohen fjalët fyese të të pandehurit, që i drejtohen viktimës në lidhje me tradhtinë e dyshuar. Pasi futi telefonin në xhep, i pandehuri takon një person që identifikohet me emrin Fatjon (Karameshtna). Ndërsa gjatë bisedës dëgjohet që i pandehuri sjelljen e bashkëshortes e konsideron mistike dhe i kërkon shtetasit të identifikuar si Fatjoni t’i bëjë magji.Sadetin Sula: Nuk e kam hiç mirë marrëdhënien me Suelën.Fatjon Karameshtna: A do të shkosh në gjykatë me Suelën?Sadetin Sula: Jo nuk kemi shkuar, duhet të bëjmë diçka në lidhje me këtë. Nuk e kuptoj se pse sillet ashtu.Fatjon Karameshtna: Do ta rregullojmë. Kam folur me një person që i mbyll këto muhabete. I thashë që për çdo gjë do të kontaktosh me mua.Sadetin Sula: Do flasësh me numrin që të kam dhënë unë. Fatjon Karameshtna: Po e kam regjistruar.Sadetin Sula: Aty flasim më lirshëm. (Sipas prokurorit i pandehuri ka frikë mos përgjohet)I pandehuri me shtetasin e identifikuar si Fatjon Karmeshtna udhëtojnë me makinë drejt Tiranës për të blerë dy qypa për magjinë.Gjatë kësaj kohe, ai i tregon Fatjonit se gruaja e kërcënon me gjykatë.Fatjon Karameshtna: Me këtë që do të bëjmë do ta hedhim në shtrat. Sado e pashë vetë si ishte bërë. I fola atij personit dhe është e bërë më tha.Sadetin Sula: Aishja(e ëma e Suelës) i bën të gjitha pisllëqet, ajo i bën. Ndërsa Suela ka marrë të gjitha karakteristikat e së ëmës.Fatjon Karameshtna: Keni folur këto kohë?Sadetin Sula: Nuk kemi shkuar mirë jo, nuk kemi folur. Kur nuk do ajo, pse të ulem unë?!Magjia e supozuar: Në dy qypa do të hidheshin gjilpëra dhe mëlçi derri, më pas do të vendoseshin në shtëpi… Rezultati që prisnin nga magjia nuk po arrihej, sipas të pandehurve. Fatjon Karameshtna: Unë i kam bërë të gjitha …Sadetin Sula: Nuk je duke bërë gjë në lidhje me ato që të thashë. Ke marrë gjithë ato lekë dhe nuk ke bërë asnjë punë. Ajo i bën të gjitha. (I referohet nënës së Suelës.)Fatjon Karameshtna: Ato të bëjnë të vetën, ne do bëjmë tonën.Sadetin Sula: Edhe këtë herë na ka mbet, pastaj t’i bëj r**, të marr pistoletën ta vras. Më mirë ta mbys se të më mbysë. Dy duar për një krye janë. Kjo është e fundit, hera e fundit. Nuk kemi më çfarë të bëjmë.Fatjon Karameshtna: Këtë herë kam me e blloku. Me e rrëzu në tokë.Sadetin Sula: Deri sa t’i kryej r**, ose ka me më mbyt, ose do ta mbys.Fatjon Karameshtna: Po shkove në gjykatë, ajo të merr gjysmën e pasurisë.Sadetin Sula: Më merr gjysmën dhe mos më shumë. Më merr edhe fëmijët. Nuk e lë të shkoj atje. Më mirë e mbys, se ta lë të shkojë atje.Fatjoni Karameshtna: Ajo ankohet për mua, thotë që ai magjupi m’i bën të gjitha. Po ça i kam bërë unë o dajë?! Këtë punë e bëjmë ose unë, ose ti. Kurrkush tjetër nuk e bën.(Zënka në shtëpinë e çiftit, në praninë e fëmijëve). Suela Sula: Këtë dhunë që po bën në shtëpi, unë mund të marr doktorin.Sadetin Sula: Trego me kë e bërë atë kopilin, me dashnorin?Suela Sula: Më thuaj emrin e dashnorit tim, meqë e ke të sigurt.Sadetin Sula: Atë s’e them unë, atë do ta them në gjykatë.Suela Sula: Shkojmë në gjykatë pra. Por këtë herë mos më dil nga fjala si herët e tjera. Se unë këtë dhunë psikologjike nuk e duroj më. Madje, analizën do ta bëjmë për të tre fëmijët, mos të dalësh pas disa kohësh të më thuash se edhe të tjerët janë të dikujt tjetër.Burimi: http://www.panorama.com.al/beje-magjine-po-nuk-doli-gje-do-ta-vras-zbardhen-pergjimet-e-plota-te-burrit-qe-vrau-gruan-ne-shkoder/(BalkanWeb)