Tre lëkundje tërmeti janë ndjerë pas mesnate, kryesisht në veri të Shqipërisë. Pas lëkundjeve me magnitudë 4.3 ballë në Ersekë ditën e djeshme, aktiviteti sizmik është zhvendosur në Berat e më pas në Bulqizë. Por në total janë 12 lëkundje tërmeti në 24 orë të regjistruara nga Instituti i Gjeoshkencave Energjise, Ujit dhe Mjedisit, mund të thuhet një aktivitet i dendur sizmik.Lëkundjet më të forta kanë qenë në orët e para të mëngjesit të së shtunës me magnitudë 4 ballë të shkallës Rihter në Ersekë. Janë 8 lëkundje të regjistruara në këtë zonë. Ndërsa mëngjesin e sotëm lëkundje të tjera janë ndierë në Berat dhe Bulqizë.Sipas IGJEUM, rreth orës 1:28 pas mesnate një lëkundje tërmeti me magnitudë 1.8 është regjistruar në Sinje, 10 km në jugperëndim të Beratit.Më pas në orën 4:30, një lëkundje tjetër me magnitudë 2.3 është regjistruar në Zerqan, 10 km në lindje të Bulqizës, e me thellësi 12 km. Lëkundja më e fundit është regjistruar në orën 6:40, me magnitudë 2.1 në Fushë-Lurë, e me thellësi 6 km.