Prokuroria e Krimeve të Rënda ka dhënë pretencën për ngjarjen e Lazaratit ku mbeti i vrarë efektivi i forcave speciale Ibrahim Basha.Organi i akuzës ka kërkuar dënimin maksimak, atë me burg përjetë për shtetasit Arbion Aliko, Bajram e Elvis Bocia.Këta ishin organizatorët kryesorë të sulmit me armë ndaj patrullës policore, e cila po shkonte drejt fshatit pasi ishte raportuar për të shtëna.Ndërsa për Alban Alikon ka kërkuar 35 vite burg. Për shkak të moshës, këtij të fundit dënimi i kërkuar ulet në 17 vjet e 6 muaj burg. E njëjta kërkesë për dënim vlen dhe për Elton Kazmën.Ndërkaq, 18 vjet burg janë kërkuar për Dervish Gabën, Ruhan Hirën dhe Iljaz Xhaferrajn.Për Xhulio Malon është kërkuar 20 vjet burg, i cili për shkak të moshës ulet në 10 vjet. Për Klodian Selimin kërkohet 10 vjet burg ndërsa për Oltion Prokon 18 vjet, të cilit për shkak të moshës i ulet në tetë vjet./a.m.