Një ngjarje e rëndë kriminale ka ndodhur në zonën e Selitës në Tiranë ku janë plagosur me armë zjarri dy persona.Ngjarja e rëndë ka ndodhur pranë ish-stacionit të fundit të Tiranës së re. Burimet nga policia bëjnë me dije se njëri prej të plagosurve është pronari i një lokali në zonën ku ndodhi konflikti. Ky shtetas ka jetuar në Holandë dhe është kthyer në Shqipëri kohët e fundit.Raportohet se ngjarja ka ndodhur pas një konflikti mes dy grupeve. Lidhur me ngjarjen janë shpallur në kërkim 4 persona.Policia ka shkuar në vendgjarje dhe ka nisur veprimet për kapjen e autorëve të krimit./a.m.