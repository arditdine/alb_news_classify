SHKODER- Ndërsa dje tre anëtarë të familjes Preka në Shkodër, u përcollën në banesën e fundit mes kujës e lotëve, pas aksidentit ku u përfshinë mbrëmjen e së dielës, tragjedia bëhet më e madhe. Sot ka humbur jetën edhe vajza 10-vjeçare e familjes, Noem Preka.Burime zyrtare pranë spitalit të Shkodrës bëjnë me dije se vajza ka 20 minuta që ka ndërruar jetë.Noemi Preka, që nga dita e aksidentit është mbajtur në jetë vetëm nëpërmjet aparaturave të spitalit, kjo pasi, truri i saj nuk funksiononte.E vetmja e mbijetuar e aksidentit është Evisa Preka, nëna e Noemit, e cila ndodhet jashtë rrezikut për jetën në Spitalin e Shkodrës.Për ndarjen e saj nga jeta ka reaguar edhe Dom Marjan Gega, i cili përmes një statusi në Facebook thotë se Zoti e ka dashur të voglën më shumë se sa njerëzit dhe ka preferuar ta bashkojë me familjen.“Me sa duket Zoti te deshti ma shume se sa ne. Ma shume se te qendroje me ne, ndoshta te gjithe jeten e pikellume, ai i Lumi preferoi me te bashku me baben, motren e vllaçkon tand!Pushofsh ne Paqe Noemi”,- shkruan ai në Facebook.(m.a/BalkanWeb)