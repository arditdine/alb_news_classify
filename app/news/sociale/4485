TIRANE– I ftuar në emisionin ‘Opinion’ gazetari investigativ, Artan Hoxha ka folur për sekuestrimin e 613 kg kokaine në një kontejner pranë portit të Durrësit. Hoxha tha se droga do të tregtohej e gjitha, por pjesë–pjesë me nga 10 kg për të shmangur humbjet e mëdha në rast se kapet. “Këta janë grosistë e shesin nga të vegjlit. Kur kokaina është me një pastërti kaq të lartë ajo përzihet dhe merr një volum edhe më të madh. Nga Shqipëria ajo do të tregtohej pjesë – pjesë, nga 10 kg, për të shmangur humbjet në rast se kapen. Kur lëviz një sasi kaq e madhe ka një infrastrukturë të madhe. Në të gjitha rastet që ka ndodhur në Shqipëri, informacioni vjen nga atje ku është i fundit atje ku do të shkojë porosia”- tha Hoxha. (d.d/BalkanWeb)