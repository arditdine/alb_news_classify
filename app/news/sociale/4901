SHKODER- Ministri i Brendshëm Fatmir Xhafaj u ka dhënë mesazhe të qartë drejtuesve të Policisë së Shkodër, në një takimi ku u mbajt analiza e këtij institucioni. Ai ua bëri të qartë forcave policore që të godasin grupet kriminale dhe jo qytetarët e thjeshtë që merren me mund të kapen në flagrancë duke ndërtuar çati, pa marrë leje.“Jane 4-5 grupe te rendesishme kriminale qe duhen goditur. Mos u merrni me hallexhinjte qe vendosin nje çati. Boset e krimit jane verdalle dhe ata duhen goditur. Boset e krimit nuk duhen falur per asnje arsye. Ai qe permend emrin tim te goditet i pari. Dua nje integritet nga te gjithe policet, nga shefat deri tek polici  me i thjeshte, te mos kete nje sjellje harbute me qytetaret. Beni kujdes me Vettingun, nuk do ti shpetoje asnje. Tolerenca ndaj krimit do te jete 0. Kerkoj nje korrektesi maksimale dhe te goditen ata qe cilesohen si te forte. Nese marr vesh se ka tolerime per ndertime te medha pa leje, perfshirje ne lejimin e trafiqeve te droges te policise do jem une i pari qe s’do lejoj dhe do perballeni me ligjin. Fytyra e policise se shtetit duhet te ndryshoje totalisht”, tha Xhafaj. 