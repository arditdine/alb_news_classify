TIRANE- Pavarësisht debatit që ka shpërthyer ditët e fundit nëse duhet të shembet godina ekzistuese e Teatrit Kombëtar, debat i cili ndan edhe vetë artistët, ku më fanatikët thonë se ajo godinë do shembet kur të kalohet mbi trupat e tyre, po ju sjellim disa foto që tregojnë gjendjen e brendshme të godinës, dyshemetë e çara, tuba e kabllo elektrik të zhveshur, madje edhe çatia e mbuluar me llamarinë.E ndërsa debatet dhe konsultimet mes artistëve dhe Ministrisë së Kulturës vijojnë, nevoja për një Teatër të Ri Kombëtar bëhet gjithnjë e më prezente. Godina ekzistuese, e ndërtuar që para Luftës së Dytë Botërore, pothuajse është rrënuar dhe nuk ofron as kushtet minimale si për aktorët ashtu edhe për spektatorët.Kujtdo që i ka rastisur të zgjedhë dimrin për të parë një shfaqje, me siguri ju thotë se i ftohti e errësira mbizotëronin në atë skenë më shumë sa vetë shfaqja. E ndërsa spektatori ka mundësi të shohë vetëm fasadën, ne po ju sjellim disa foto të ambienteve të brendshme të Teatrit Kombëtar që tregojnë situatën e rëndë dhe gati të rrezikshme, për artistët dhe stafin që punon aty çdo ditë.(m.a/BalkanWeb)