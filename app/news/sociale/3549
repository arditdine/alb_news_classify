MILOT– Katër ditë pas aksidentit në Rrugën e Kombit, në afërsi të Milotit, ku u përplasën dy automjete, njëri prej të cilëve ishte i mbushur me drogë, policia ka arritur të arrestojë një person dhe 3 të tjerë janë shpallur në kërkim. Në pranga ka përfunduar Fadil  Tërshalla, banues në Kukës, i cili dyshohet se është shoferi   i mjetit tip ‘Audi’ ku u zbulua një ngarkesë me 50 kilogram kanabis. Kujtojmë se pas aksidentit dhe zbulimit të drogës në bagazh, drejtuesi ka braktisur automjetin  dhe është larguar. Zbulimi i lëndës narkotike ishte rastësisht për Policinë e Lezhës, e cila kishte shkuar në vendin e ngjarjes pas aksidentit. Droga ishte e paketuar në bagazhin e automjetit tip “Audi” me targa AA778FY, i drejtuar nga Fadil Tershalla.(d.d/BalkanWeb)