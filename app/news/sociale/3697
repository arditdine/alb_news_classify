Disa njerëz gjithmonë vonohen. Me siguri se e njihni një person me të cilin ndoshta dy javë paraprakisht e keni caktuar datën dhe orën kur do të takoheni, por prapëseprapë duhet ta pritni edhe 20 minuta tjerë. Personat e tillë çdo herë që shfaqen e japin një arsyetim për vonesën e tyre. Pavarësisht sa alarme i aktivizojnë në telefon, thjesht nuk ka kush i ndihmon personat me këtë problem. Në fakt, shumë hulumtime janë kryer për t’i kuptuar personat e tillë.Alfe Kohn, profesor i cili e analizon sjelljen njerëzore, thotë se personat e tillë janë të “papërgjegjshëm”, dhe se kjo nuk ua arsyeton vonesën.Kohn i thekson disa arsye se përse disa njerëz vonohen gjithmonë – një ndër to është se duan vëmendje kur të arrijnë të fundit, ose se janë shumë të preokupuar me jetët e tyre dhe nuk ua ndien nëse dikush i pret. Por ka edhe persona tjerë të cilët thjesht nuk preferojnë të arrijnë më herët, sepse nuk ndihet rehat t’i presin tjerët dhe kështu vonohen vet!