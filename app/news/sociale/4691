GJIROKASTER– Disa gropa të çuditshme e të pazakonta për banorët e zonës janë shfaqur kohët e fundit në fushën pranë Vanistrës në Dropull. Banorët nuk dinë të shpjegojnë se si ndodhi që këto gropa u shfaqën e kur nisën të krijohen.Kohët e fundit ato janë shtuar së tepërmi duke u shtrirë në të gjithë fushën, dhe banorët përveçse i frikësohen origjinës së tyre, edhe ndihen nën rrezik. Ata thonë se thellësia e tyre arrin deri në 10 metra. “Fenomen gjeologjik i shkaktuar nga ujërave nëntokësore”. Kështu e ka cilësuar drejtori i Agjencisë së Mjedisit në Gjirokastër, Stefan Rrapi, shfaqjen e gropave në këtë fushë. Sipas tij shkak i fenomenit janë prurjet e shumta të ujërave nga burimi nëntokësor i shpellës së Skotinisë që ndodhet në kodrën pranë. Fenomeni shihet edhe si një resurs i shtuar turistik që i shtohet zonës krahas monumenteve të tjera natyrore dhe kulturore të vendosura aty.E teksa tek banorët mbeten dyshime të mëdha rreth ekzistencës dhe zhvillimit të gropave gjigande, ata nuk mund t’i shfrytëzojnë tokat për t’i mbjellë.(el.sp/BalkanWeb)