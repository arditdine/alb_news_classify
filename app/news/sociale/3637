VLORË-Drejtoria Vendore e Policisë Vlorë në bashkëpunim me Prokurorinë e Rrethit Gjyqësor Vlorë finalizuan operacionin “Portokallja”, ku u arrestuan 2 persona, mes tyre një biznesmen. Si rezultat i një pune proaktive dhe në kuadër të një procedimi penal, janë arrestuar në flagrancë shtetasit:– Shahin Zanaj, 60 vjeç, banues në Vlorë;– Kristaq Derraj, 26 vjeç, banues në Vlorë.Arrestimi i tyre u bë pasi iu sekuestruan sasi të konsiderueshme të vajit të hashashit dhe hashash të formësuar si çokollatë dhe pluhur.Sasitë e kapura nga policia janë:-49.7 litra vaj hashashi;-17.5 kg hashash në formë çokollate;-13.4 kg hashash në formë pluhuri;– pajisje, të cilat shërbenin për prodhimin dhe përpunimin e vajit të hashashit;– 4 automjete.Njëkohësisht Policia e Vlorës ka vijuar punën për identifikimin  dhe sekuestrimin e aseteve dhe pasurive që rrjedhin nga kjo veprimtari kriminale.Janë referuar në Prokurori materialet në ngarkim të shtetasit Shahin Zanaj, për veprën penale “Pastrimi i produkteve të veprës penale”. Agjentët kanë evidentuar asetet në pronësi të tij:– 1 biznes kantinë vere, në pronësi të shtetasit Shahin Zanaj.–  1 bar-restorant në Radhimë.Në këtë kuadër po bashkëpunohet me Drejtorinë e Përgjthshme të Parandalimit të Pastrimit të Parave për evidentimin dhe bllokimin e llogarive bankare të këtyre shtetasve.Në vijim, strukturat e Policisë së bashku me ato doganore janë duke bërë inventarizimin e aseteve, për të dokumentuar plotësisht veprën penale të pastrimit të produkteve që burojnë nga aktiviteti kriminal.Duke përfituar nga mundësia, Policia e Shtetit fton çdo qytetar që ka informacion apo konstaton veprimtari antiligjore të telefonojë falas në numrat 112 ose 129, duke garantuar anonimatin dhe një reagim të shpejtë dhe të ashpër.(ed.me/BalkanWeb)