DURRËS- Një aksident i rëndë ka ndodhur në autostradën Tiranë-Durrës në hyrje të Maminasit, ku një taksi është futur në një pikë karburanti pas një përplasje me një automjet tjetër tip “Benz”. Dyshohet se automjeti tip “Benz” ka goditur nga mbrapa taksinë duke spostuar drejt karburantit. Si pasojë e përplajses së fortë taksia është spostuar drejt pikës së karburantit duke kryer edhe një përplasje tjetër të rëndë. Nga të dhënat paraprake “BalkanWeb” mëson se ka humbur jetën shoferi i taksisë dhe pasagjeri. Dyshohet se pasagjeri i taksisë është një femër. Policia ndodhet në vendin e ngjarjes dhe po heton shkaqet e aksidentit.Një dëshmitar i ngjarjes raporton për “BalkanWeb” se taksia është përplasur me barrierat e jashtme të karburantit, aq e fortë ka qenë përplasja saqë taksia është futur brenda në karburant duke shkaktuar panik edhe te punonjësit e karburantit.(i.ç/BalkanWeb)