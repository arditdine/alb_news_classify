VELIPOJE– “Noemin e kisha nxënëse që në klasë të parë. Na gjymtoi ngjarja të gjithëve”. Kështu shprehet Marije Leka, mësuesja e Noemi Prekës, vajzës që humbi jetën bashkë me babain dhe motrën dhe vëllain në një aksident tragjik në aksin Shkodër-Velipojë. Mes lotëve mësuesja tha se 10-vjeçarja ishte një nxënëse e shkëlqyer.  “Eshte nje ngjarje e rende qe na ka tronditur. Noemin e mora qe në klasë të parë. Ishte një nxënëse e shkëlqyer në shkollë. Një sjellje shembullore, ishte një shembull për te gjithë fëmijët. Unë edhe një vit dal në pension dhe Zoti ma mori nga duart. Na gjymtoi të gjithëve. E kam edhe në lagje dhe jemi të tronditur. Nuk arrij ta besoj ccfarë ka ndodhur”, tha mësuesja. Neoemi ndërroi jetë dje, pasi qëndroi për disa ditë në spital, ku mbahej në jetë me aparatura, ndërsa sot do të përcillet për në banesën e fundit. 