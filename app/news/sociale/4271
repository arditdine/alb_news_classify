DIBËR- Qarku i Dibrës është një nga rajonet më të prekura nga reshjet e borës ku nuk mungojnë as problematikat. Sipas raportimeve nga gazetari Enver Doçi për “BalkanWeb” mësohet se shumë fshatra janë bllokuar nga bora.Për shkak të bllokimit të rrugëve, janë mbyllur shkollat në disa zona. Po kështu mësohet se mbi 2 mijë minatorë nuk janë paraqitur në punë për shkak të reshjeve të dëborës që kanë bllokuar njësitë administrative.Ndërkaq bëhet e ditur se 125 familje në Tërnovë të Madhe janë izoluar. Aksi rrugor Peshkopi-Tiranë është i kalueshëm por me vështirësi.(m.k/BalkanWeb)