Ministria e Infrastrukturës dhe Energjisë njofton se ka administruar vendimin Nr.01, datë 15.02.2018 të Ministrisë së Turizmit dhe Mjedisit e cila ka njoftuar pavlefshmërinë absolute të aktit administrativ ?Vendimi për VNM paraprake, Nr.13, Nr.137 identifikimi, datë 26.03.2015? për aktivitetin instalime për prodhimin e energjisë hidroelektrike për hidrocentralet Bigas 1 dhe Bigas 2?, në pellgun ujëmbledhës ?Përroi i Bigasit?, Skrapar. Gjithashtu, është administruar edhe njoftimi se Agjencia e Zhvillimit të Territorit ka kërkuar ?Inspektimin në terren me qëllim pezullimin e punimeve për ndërtimin e hidrocentraleve Bigas 1 &amp; Bigas 2 dhe Veleshnje?, deri në vendimmarrjen e Ministrisë së Turizmit dhe Mjedisit.Në këto kushte, bazuar në nenin 12 ?Zgjidhja e kontratës së koncesionit? të kontratës së koncesionit për ndërtimin e hidrocentraleve ?Bigas 1&amp;Bigas 2 dhe Veleshnje?, Ministria e Infrastrukturës dhe Energjisë në cilësinë e Autoritetit Kontraktues ka njoftuar shoqërinë për fillimin e procedurave për zgjidhjen e njëanshme të kontratës së koncesionit.Ministria e Infrastrukturës dhe Energjisë mbështet dhe inkurajon zhvillimin e burimeve të reja energjetike pasi vendi ka potenciale hidrike dhe është përballë sfidave të mëdha me kërkesë energjie gjithnjë në rritje.Gjithësesi, paralelisht me mbështetjen për vepra të reja energjetike, Ministria e Infrastrukturës dhe Energjisë nënvizon se projektet duhet të jenë në përputhje me kushtet teknike dhe në harmoni me mjedisin.