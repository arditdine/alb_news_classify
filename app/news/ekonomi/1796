Futja e biznesit të vogël me xhiro nga 2-5 milionë lekë në skemën e TVSH-së ka hasur në rezistencën e ketij të fundit çka ka angazhuar qeverinë që të fokusojë vëmendjen vetëm tek argumentimi i kësaj mase. Pas Ministrit për Financat dhe Ekonominë, edhe Drejtorja e Përgjithshme e Tatimeve Vasilika Vjero sqaroi në një dalje të saj efektet e masës së marrë nga qeveria dhe disa pika që bizneset e reja në skemë duhet të kenë parasysh.Sipas Vjeros përfshirja e biznesit në skemën e TVSH-së ka për qëllim formalizimin e ekonomisë dhe numri i atyre që u futën në këtë regjim është i kufizuar. “Nuk kemi një tatim të ri që po ju vendoset këtyre bizneseve, thjesht tatimpaguesit atë TVSH që e mbartin nga zinxhiri duhet ta shkarkojnë deri në fund dhe të derdhin pjesën që i takon buxhetit të shtetit. Deri më sot pjesë e skemës së TVSH janë bërë 9900 tatimpagues në fashën 2-5 milionë lekë. Janë vetëdeklaruar në fillim të këtij viti dhe mbështetur në këtë vetëdeklarim do nisin të deklarojnë për këtë përgjegjësi të re tatimore. Janë 60 mijë tatimpagues të tjerë që mbeten jashtë skemës.Dua të sqaroj për gjithë tatimpaguesit që janë ndoshta dhe pak të konfuzuar se Tatimet i kanë gjithë kapacitetet për të menaxhuar dhe asistuar edukuar biznesin për këtë fazë.Dua të sqaroj se ata tatimpagues që zhvillojnë aktivitetin brenda tregjeve të bashkive nuk janë në skemën e TVSH. Ata tatimpagues që kanë kaluar në këtë skemë tashmë janë njoftuar”, tha Vjero.Sipas saj eksperiencat kanë treguar që tatimpaguesi nuk do të ketë rënie të fitimit,” ai vetëm do të mbartë vlerën e shtuar të një produkti apo shërbimi që padiskutim do ta marrë nga konsumatori final dhe diferencën për atë çka ka blerë dhe shitur do ta paguajë për  llogari të administratës tatimore. Ne fund janë konsumatorët ata që do ta paguajnë dhe është momenti që kjo pagesë e bërë nga konsumatorët të jetë paguar nga gjithë zinxhiri.Nuk ka rritje çmimesh për konsumatorët. Ne kemi bërë në vazhdim gjatë këtyre ditëve disa sondazhe në gjithë territorin. Duhet ta theksojmë që çmimin e produkteve e vendos tregu dhe nuk e vendosim ne”, tha VjeroPikat kryesore që tatimpaguesit duhet të kenë kujdesKreu i DPT, Vjero nënvizoi edhe gjashtë pikat kyçe që duhet të ketë parasysh çdo tatimpagues i ri në skemë.“E para nis me ndryshimin e përgjegjësisë fiskale në kasën fiskale sepse këta tatimpagues i kryejnë transaksionet përmes kasës fiskale dhe ajo duhet të ketë tashmë dhe masën 20 për qind në faturën që lëshon.U kemi bërë thirrje që ne janar qe të mundësojnë inventarët për produktet që kanë gjendje në vendin ku zhvillojnë aktivitetin dhe këto inventarë duhet të dorëzohen pranë administratës tatimore qoftë fizikisht qoftë elektronikisht për tua njohur administratës meqë tatimi nisi nga data 1 prill.Të gjithë tatimpaguesit duhet të pajisen dhe me blloqe për faturat tatimore vetëm në rastet kur këta tatimpaguesit do të shesin për klientë të tjerë produkte me vlerë mbi 40 mijë lekë.Për çdo blerje malli apo shërbimi tatimpaguesi të jetë i kujdesshëm që ato të jenë në skemën e TVSH jo se ato që nuk janë në këtë skemë janë të pamundur por blerja përmes skemës i jep vlerë të shtuar por edhe ju jep mundësinë e zbritjes së tatimit.Duhet të plotësojnë librat e shitjes dhe blerjes sipas formateve tashmë të përcaktuara prej kohëshDhe të bëjnë deklaratë e TVSH. Deklarata e parë e TVSH do të bëhet në datë 14 korrik”, tha Vjero.10 prill 2018 (gazeta-Shqip.com)