Kryetari i Komunës së Mitrovicës, Agim Bahtiri dhe Ilir Grapci, drejtori menaxhues në “Sowi Kosovo” nënshkruan sot një Memorandum Mirëkuptimi për zhvillimin e projekteve për ndërtimin e kapaciteteve të reja gjeneruese për prodhim të energjisë elektrike nga era.Sipas një komunikate dërguar mediave nga Komuna e Mitrovicës, memorandumi parashikon që “Sowi Kosovo” , për prodhim të energjisë elektrike nga era do të ndërtojë në zonën kadastrale Selac, Parkun e Mullinjve të erës.Në total, projektet e Sowi Kosovo konsistojnë ne 105 Wind kapacitet prodhues energjetik pas finalizimit.Bahtiri ka thënë së nënshkrimi i këtij Memorandumi është një hap shumë i rëndësishëm për projektet për gjenerimin e energjisë elektrike.“Komuna e Mitrovicës është e përkushtuar për realizimin e objektivave të energjisë elektrike të vendit dhe inkurajimit të një numri sa më të madh të investimeve të huaja, të cilat do të ndikojnë në rritjen e punësimit dhe rritjen e  mirëqenies së qytetarëve “,  ka thënë ai.  /Telegrafi/ 