Ish-ministri i Bujqësisë Edmond Panariti deklaroi se qeveria po ndjek një model të gabuar të zhvillimit ekonomik dhe protestat e zhvilluar së fundmi janë një tregues i qartë i kësaj.Sipas Panaritit, ky model, jo vetëm nuk nxit zhvillimin e bujqësisë por përkundrazi nxit braktisjen e fshatit, të tokave bujqësore dhe hedh në mjerim me qindra familje.“I gjithë reagimi qytetar dhe protestat e ditëve te fundit kundër tarifave, taksave dhe tatimeve, janë jo vetëm për opozitën, por mbi te gjitha për intelektualet e këtij vendi, profesionistët, sipërmarrësit e thjeshtë, shtresat në nevojë, pensionistët dëshmia më e qartë e një modeli te gabuar ekonomik te zhvillimit. Dëshmia se si një qark I shkurtër dhe i mbyllur klientele, zhvat dhe përdor fondet publike te krijuara nga taksat te cilat rëndojnë vetëm mbi shpinën e shtresave me te varfra dhe te diskriminuara të shoqërisë se këtij vendi.Ky model zhvillimi ka vetëm një rezultante, kolapsi ekonomik, polarizim, rritje te varfërisë, braktisje masive te vendit  nga shqiptarët. Shqipëria renditet ne vendet e para për numrin e azil kërkuesve, por edhe te emigranteve qe duan te lënë shtetësinë shqiptare ne vendet ku emigrojnë.Agjencia e Pagesave dhe Ministria e Bujqësisë te jene administrueset e vetme te fondeve te buxhetit për bujqësinë  dhe te Bashkimit Europian. Larg duart nga këto fonde te OJQ-ve të cilat po i shikojmë tashmë të jenë prezente nëpër korridoret e Ministrisë  ë Bujqësisë dhe qe janë në konflikt te hapur interesi për përdorimin e këtyre fondeve të alokuara nga BE, dhe nga Ministria e Bujqësisë për mbështetjen e fermerëve.Vetëm fermerët dhe sipërmarrësit duhet të jenë përfituesit e këtyre fondeve të cilat janë të alokuara dhe të destinuara vetëm për ta. Është koha të reflektohet sa më parë dhe sa më shpejt në mënyrë që t’i jepet fund këtij modeli i cili jo vetëm nuk nxit zhvillimin e bujqësisë por përkundrazi nxit braktisjen e fshatit, të tokave bujqësore dhe hedh në mjerim me dhjetëra qindra familje të vogla fetë cilat shpresojnë me të drejtë nga mbështetja e shteti me fonde  për ta dhe nga përfitimi I fondeve të alokuara nga BE vetëm për ta”, deklaroi ai.11 prill 2018 (gazeta-Shqip.com)