Ministria për Infrastrukturën dhe Energjinë hapi procedurën e dhënies me koncesion/PPP Projektit te Rruges Thumane – Fushe-Kruje – Vore – Kashar. Fondi limit i vendosur për këtë procedurë është 31.7 miliardë lekë(245.7 mln euro) por hapja e garës nënkupton se ofertat mund ta ulin më tej këtë vlerë. Aktualisht Gener 2 është kompania që ka shfaqur interes për ndërtimin e projektit dhe falë ofertës së pakërkuar është shpërblyer me 8.5 pikë. Ndërsa gjithë operatorët e tjerë hyjnë në garë me zero pikë Gener 2 e fillon atë me 8.5 pikë.Projekti i rrugësGjurma e rruges fillon nga Thumana, 150m në brendësi të autostradës ekzistuese me 4-korsi, që lidh Milotin me Thumanën në drejtim të Fushë – Krujës. Gjurma e rruges vijon me një kthesë djathtas dhe vazhdon e drejtë ne fusha deri në afërsi të Fushë-Krujës. Më pas me anë të një kthese te dyfishtë i afrohet Aeroportit të Rinasit. Gjurma e rruges vazhdon në krahë të djathtë të rrugës automobilistike të Rinasit, deri në lidhjen e saj me Autostradën Tiranë-Durrës në Kashar (rreth km te 12-te ne drejtimin Tirane Durres).Vlerësimi i ofertaveNga 100 pikë që ka në total procedura të paktën 35 pikë janë parashikuar për propozimin teknik për ndërtimin e rrugës dhe mirëmbajtjes. Për ndikimin mjedisor oferta do të vlerësohet me 20 pikë kurse për ndikimin social 10 pikë. Po kaq, pra 10 pikë parashikohen edhe për afatin e përfundimit kurse për ofertën financiare është menduar 25 pikë.KushtetDhënia me koncesion /PPP “Per ndërtimin dhe mirëmbajtjen e Aksit Rrugor Thumanë–Fushë-Krujë–Vorë–Kashar”, do të bëhet parimit të “Projektit me Çelësa në dorë”. Kushtet thelbësore të kesaj procedure përfshijnë:Objekti i kontrates se koncesionit/PPP: “Ndërtimi dhe Mirëmbajtja e Aksit Rrugor Thumanë–Fushë-Krujë–Vorë–Kashar”Kohëzgjatja e kontratës së koncesionit/PPP: 13 vjetAktivitetet për t’u kryer nga koncesionari: “Ndërtimi dhe Mirëmbajtja e Aksit Rrugor Thumanë–Fushë-Krujë–Vorë–Kashar” sipas standardeve të miratuara nga Autoriteti Kontraktues.Burimet e të ardhurave të Koncesionarit: një pagesë disponueshmërie vjetore e pagueshme nga Autoriteti Kontraktues për Koncesionarin, niveli i së cilës do të përcaktohet në ofertën e paraqitur nga konkurentët.Pagesa e pare e kestit do te kryehet nga Autoriteti Kontraktues, kur Koncesionari te kete kryer jo me pak se 25% te punimeve./monitor/Kryqezimi tek Aeroportit i Rinasit dhe Doganes(BalkanWeb)