Në portalin e-Albania janë shtuar 13 shërbime të reja elektronike që lidhen që të gjitha me pagesat e Tatimeve.Në një postim mesditën e sotme në “Facebook”, kreu i qeverisë Edi Rama thotë se vazhdon lehtësimi i shërbimeve dhe ulja sistematike e ndërveprimeve direkte me administratën, duke reduktuar vijimësisht mundësitë për korrupsion, radhët e kota dhe humbjet e kohës.Ai thotë se sapo u publikuan në portalin e-Albania 13 shërbime të reja elektronike me pagesë, të Drejtorisë së Përgjithshme të Tatimeve.Rama bën me dije se nëpërmjet këtyre shërbimeve, bizneset mund të paguajnë direkt nga vendi i punës, shtëpia apo celulari, një sërë detyrimesh tatimore:1. Tatim mbi të Ardhurat Personale të Biznesit të Vogël2. Tatim i Lojërave të Fatit3. Tatim mbi të Ardhurat nga Punësimi4. Tatim i Mbajtur në Burim5. Tatim mbi Vlerën e Shtuar6. Tatim i Thjeshtuar mbi Fitimin7. Tatim Fitimi8. Tatim mbi të Ardhurat Personale9. Taksat Kombëtare10. Tarifat Kombëtare11. Renta minerare12. Kontributet e sigurimeve shoqërore dhe shëndetësore13. Detyrime globale/Penalitetet“Puna vazhdon, përditë dhe rezultatet do të ndjehen hap pas hapi në të gjitha shërbimet e administratës për qytetarin dhe biznesi”, shkruan në mbyllje të postimit Edi Rama.13 prill 2018 (gazeta-Shqip.com)