Nga muaji prill, fatura e ujit që do të na vijë do të jetë më e shtrenjtë.Nuk bëhet fjalë për rritje të çmimit të ujit, por të faktit se në të do të vendoset edhe taksa më e re e qeverisë, ajo e pasurisë.Sipas asaj që raporton TV Klan, qeveria ka vendosur që taksën e pasurisë t?ia lerë në dorë bashkive për ta mbledhur, dhe agjenti tatimor në këtë rast do të jetë Drejtoria e Ujësjellësit.Në këtë mënyrë, nëse sot fatura mesatare e ujit për një familje në kryeqytet, e cila shpenzon 30 metër kub në muaj, është 2400 lekë tashmë edhe më taksën e re, për prillin ajo mesatarisht do të rritet me 400 lekë.Edhe për bizneset, taksa e pronës do të mbahet po ashtu te fatura e ujit.Sipas vendimit të qeverisë çdo individ detyrohet që të paguajë në vit 0.05% të vlerës reale të shtëpisë së tij, ndërsa biznesi 0.2% të vlerës.