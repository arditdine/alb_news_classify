Bashkimi i Dhomave të Tregtisë ka reaguar sot në një konferencë të përbashkët për shtyp lidhur me zhvillimet e fundit të lidhura me tarifën e mirëmbajtjes në Rrugën e Kombit. Kreu i Dhomës së Tregtisë dhe Industrisë Nikolin Jaka u ndal tek protesta e cila u përshkallëzua deri në përplasje fizike dhe arrtestime duke u shprehur se biznesi dënon çdo akt vandal që ka shkatërruar një pasuri të sipërmarrjes private. Lidhur me tarifën e mirëmbjatjes dhe koncesionin tashmë në fuqi Jaka u shpreh se biznesi mbështet çdo qytetar apo sipërmarrje që kërkon transparencë dialog dhe lehtësim.Përfaqësuesit e biznesit nënvizuan se taksa për rrugën e Kombit është përcaktuar nga një analizë paraprake nga institucionet ndërkombëtare dhe se ka hapësira për negocim të tarifës për sipërmarrësit me frekuencë të shpeshtë.Për herë të parë, pas një iniciative që rrit kostot e sipërmarrjes, biznesi duket se është në harmoni me vendimarrjen e qeverisë duke argumentuar se Milot-Morinë apo siç njihet ndryshe Rruga e Kombit ka nevojë për shpenzime të mëdha mirëmbajtjeje. Po kështu përfaqësues të këtij komuniteti nga i njëjti panel nënvizuan se nivelet e tarifave që po aplikohen janë minimalet.Kreu i Prodhuesve Shqiptare Filip Gjoka tha se do të ketë negociata për mundësi uljeje për banorët e zonës së Kukësit.Koncesioni, protesta dhe reagimi i KryeministritJavën e shkuar kompania që ka fituar koncesionin për mirëmbajtjen e Rrugës së Kombit nisi aplikimin e një tarife 5 euro për kalimin e çdo mjeti të thjeshtë dhe kjo tarifë përshallëzohet në rritje në varësi të llojit. Aplikimi i tarifës nuk diferencoi asnjë nga qytetarët që kaluan në të përfshirë banorët e zonës të cilët të revoltuar protestuan të shtunën.Protesta u përshkallëzua në dhunë me Forcat e Ndërhyrjes së Shpejtë ndërkohë që stacionet e pagesës u përfshinë nga flakët.Pas kësaj kalimi i mjeteve u la i lirë ndëkrohë që Policia e Shtetit ka arrestuar të paktën 23 persona. Në një konferencë për shtyp Kryeministri Rama u shpreh se ndaj atyre që shkatërruan pronën private do të merren masa dhe se nuk ka hap pas për koncesionin. Rama u angazhua se banorët do të ketë pajisje me dokument të veçantë qe ju mundeson akses me  kosto me te ulet.Tarifat sipas kategorisëKonsoriumi “Catalyst Viva Das General Contracting, LLC-Salillari shpk – Bee Tech-Violiap Ateve – Kastrati sh.a eshte ai qe ka fituar te drejten e koncesionit per 30 vjet. Tarifa e rrugës karakterizohet dhe taksohet sipas përllogaritjes se klauzolës se kontratës se koncesionit qe ka kompania me qeverine, në varësi të klasës së automjetit në bazë të klasifikimit të Automjeteve.TarifatKlasa 1 motor – 2.5 EurKlasa 2 veture – 5 EurKlasa 3 autobus &amp; kamioncine – 11.2 EurKlasa 4 kamion i mesem – 16.2 eurKlasa 5 kamion i rende – 22.5 eurBiznesi nga Kosova kundër tarifësOrganizatat e biznesit në Kosovë po shikojnë mundësinë për të çuar taksën e vendosur për segmentin Milot-Morinë në Gjykatën e Strasburgut. Lajmi u konfirmua  për “Monitor” nga Safet Gërxhaliu, kryetar i Odës Ekonomike të Kosovës, organizata kryesore e biznesit në Kosovë.Gërxhalliu tha se janë tre arsyet se pse ata gjykojnë që taksa që po vihet është e padrejtë:-Së pari, nuk ka një alternativë tjetër rruge pa pagesë. Rruga e vjetër është tepër e amortizuar dhe ka dalë praktikisht jashtë funksioni.-Së dyti, taksa është më e lartë në krahasim me studimet, të cilat kanë rekomanduar se tarifa duhet të ishte maksimumi 1.4 euro.-Së treti, rruga është e papërfunduar dhe po vihet tarifë kalimi, kur në gjithë rrugën ka shumë elementë pasigurie.Gërxhalliu tha se ata janë ende në hapat e parë të organizimit. Do të merret një studio ligjore dhe do të formulohet padia pasi të jenë grumbulluar të gjitha argumentet. /Monitor/