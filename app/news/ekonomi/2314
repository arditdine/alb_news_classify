Nxitja dhe mbrojtja e produktit vendas janë kryefjala e punës për 100 fshatra dhe agroturizmin të cilët synojnë krijimin e markës autentike shqiptare. Ministri i Turizmit dhe Mjedisit Blendi Klosi gjatë prezantimit të projektit “Brand Albania” u shpreh se kjo është një përpjekje për ta bërë Shqipërinë një destinacion turistik të diversifikuar dhe për këtë është e nevojshme që të tregtohen dhe ofrohen produkte autentike shqiptare.“Projekti jonë i ‘Brandit Albania’ padyshim do të duhet që në plan të parë të fokusohet në këto 100 pole të reja të zhvillimit turistik që ne kemi menduar. Prandaj do të doja shumë që ne të kishim në këtë bisedë edhe produkte specifike në radhë të parë nga 100 fshatrat dhe pastaj në cilëndo zonë ku ne kemi mundësi që të zhvillojmë këto produkte. Një iniciativë tjetër e cila për ne është shumë e rëndësishme, është krijimi i agroturizmit’. Ministri Klosi e vuri theksin tek domosdoshmëria për të ofruar turizëm në 12 muaj të vitit. Ai bëri të ditur se së shpejti do të publikohet një kalendar aktivitetesh që do t’u ofrojnë turistëve vendas dhe të huaj, më shumë mundësi për të vizituar Shqipërinë në çdo stinë të vitit.Tv Klan