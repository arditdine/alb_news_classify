Kreu i Fondit Monetar Ndërkombëtar, Christine Lagarde, lëshon alarmin e borxhit.Sipas saj, borxhi publik në nivel global ka arritur në 164 miliardë dollarë. Lagarde thotë se borxhi publik në ekonomitë e zhvilluara është në nivele që nuk janë parë ndonjëherë që prej Luftës së Dytë Botërore.?Borxhi i lartë i bën qeveritë, kompanitë dhe familjet më vulnerabël ndaj shtrëngimeve financiare?, thotë Lagarde.Drejtoresha e përgjithshme e FMN-së kritikon edhe tarifat mbi importet të vendosuar nga SHBA dhe Kina mbi mallrat e njëra-tjetrës, një zhvillim që është konsideruar gjerësisht si ?lufta tregtare?.?Tarifat mbi importet nuk janë rruga më e mirë për t?u përballur me disekuilibrat tregtarë?, thotë ajo.?Qeveritë duhët të shmangin proteksionizmin në të gjithë format e tij. Historia na ka mësuar se shtrëngimet në import i dëmtojnë të gjithë dhe rëndojnë sidomos mbi konsumatorët e varfër?, thotë Lagarde.Megjithatë, ajo është optimiste për rritjen ekonomike botërore dhe thekson se qeveritë duhet të përdorin rritjen aktuale për të çuar përpara reformat.?Dritarja e mundësive është e hapur. Ne duhet të riparojmë çatinë në kohën kur del dielli.Reformat e nevojshme mund të jenë shpesh politikisht të vështira, por janë më efikase dhe të lehta për t?u përmbushur kur ekonomia rritet. Ne kemi nevojë për më shumë kurajë, në zyrat e qeverive, në ato të kompanive dhe në mendjet tona?, thotë ajo.(TemA TV)