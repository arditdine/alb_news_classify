Shoqata Gjermane e Tregtisë dhe Industrisë ka publikuar rezultatet e anketimit për klimën e biznesit në Shqipëri.Sipas raportit, pjesa më e madhe e te anketuarve e kanë vlerësuar pozitivisht situatën ekonomike aktuale, krahasuar me një vit më parë. Për sa u përket pritshmërive të ekonomisë shqiptare, kompanitë vërejnë përmirësim te SituatësPjesa më e madhe e kompanive ka vlerësuar veçanërisht pritshmëritë mbi situatën ekonomike brenda sektorit si me mirë, krahasuar me një vit më parë. Rreth dy të tretat e të anketuarve i janë përgjigjur me “mirë” ose “kënaqshëm” pyetjes mbi situatën aktuale ekonomike në Shqipëri. Ky rezultat tregon një përmirësim krahasuar me vitin e mëparshëm. Në lidhje me situatën për vetë bizneset, më shumë se 30% e të anketuarve janë përgjigjur me “mirë”(me një rënie prej 8% krahasuar me një vit më parë), ndërsa për pothuajse gjysmën, situata mbetet e pandryshuar.Në krahasim me vitin e mëparshëm, të anketuarit kanë këndvështrime te ndryshme mbi pritshmëritë e situatës ekonomike brenda sektorit. Rreth 42% e të anketuarve presin përmirësim të situatës ekonomike në te ardhmen, vlerë kjo, më e lartë se në vitet e shkuara (2017: 37%, 2016: 41%, 2015: 35%). Gjithsej, rreth 90% e te anketuarve kanë deklaruar se situata nuk është përkeqësuar.Në përgjithësi, të gjithë treguesit janë përmirësuar në krahasim me raportin e një vit më parë, me përjashtim të barrës tatimore, e cila vlerësohet e përkeqësuar.Edhe vlerësimi për sistemin dhe administratën tatimore rezulton i përkeqësuar. I njëjti vlerësim në përkeqësim është edhe për administratën publike.7 maj 2018 (gazeta-Shqip.com)