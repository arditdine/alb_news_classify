Banka e Shqipërisë deklaroi se vlerësimi i lekut ndaj euros është rezultat i forcimit të ekonomisë shqiptare.“Kursi i këmbimit lek-euro, por edhe leku kundrejt monedhave të tjera, është përcaktuar nga faktorë fondamentalë. Ne si Bankë e Shqipërisë krenohemi me qëndrueshmërinë e lekut”, tha Gent Sejko, guvernator i BSH-së.Guvernatori Sejko tha se rritja ekonomike është ndihmuar nga disa faktorë njëherësh.“Ecuria pozitive e ekonomisë është mbështetur nga politika jonë monetare, si dhe rritja e kërkesës së huaj për mallrat shqiptare”, shtoi më tej Sejko.Por, ai tha se rreziqet për ekonominë mbeten të larta, duke listuar disa prej tyre.“Në veçanti rikuperimi i ekonomisë europiane mbetet subjekt rreziqesh dhe pasigurish, ndërsa oferta e kredisë bankare mbetet e shtrënguar”, deklaroi guvernatori Sejko.Ndaj, Sejko i kërkoi qeverisë që të përmirësojë klimën e biznesit dhe të mbështesë sektorin prodhues të ekonomisë.“Në veçanti, këto reforma duhet të përmirësojnë përmirësimin e klimës së biznesit, rritjen e eficencës, si dhe zgjerimin e potencialit prodhues të vendit”, u shpreh Gent Sejko.28 mars 2018 (gazeta-Shqip.com)