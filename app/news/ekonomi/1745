Mungesa e sistemit të vaditjes, çmimi i lartë i mekanikës bujqësore, çmimi i naftës dhe pesticideve dhe farave, janë shkaku që 100 hektarë toke në komunën Gosë të Rrogozhinës të braktisen nga fermerët.E shtirë në një reliev mjaft të mirë me kushte atmosferike janë shumë të favorshme për të mbjellë, kjo sipërfaqe toke mbetet djerrë.“Kemi rreth 5 vite që e kemi braktisur, pasi çdo gjë është e pamundur. Në verë kanalet nuk sjellin ujë në tokat tona, ndërsa në dimër tokat na përmbyten nga mungesa e pastrimit të këtyre kanaleve. Një vit më parë, një investitor i huaj erdhi mbolli rreth 20 hektar domate, por ai nuk ndenji më shumë se 6 muaj, pasi nuk iu dha asnjë ndihmë për të çuar ujin në sipërfaqen e mbjellë. Nga ana e shtetit ndjehemi të braktisur, pasi asnjëherë nuk kemi përfituar subvencionime”, shprehen fermerët.Fermerët kërkojnë ndihmë për investimet e mëdha sepse me ritmet e braktisjes, sipërfaqja e tokës që do mbetet djerrë do jetë shumë më e madhe.3 mars 2018 (gazeta-Shqip.com)