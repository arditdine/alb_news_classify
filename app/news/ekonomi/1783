Korporata financiare ndërkombëtare, IFC, pjesë e Bankës Botërore ka qenë konsulenti i qeverisë shqiptare për koncesionin mirëmbajtjes së Rrugës së Kombit. Top Channel ka siguruar raportin që IFC u ka dorëzuar autoriteteve tona, ku ka studiuar tre skenarë të propozuar për këtë koncesion.Dokumenti zbulon se hapat për dhënien me koncesion te mirëmbajtjes se rrugës Milot-Morinë kane nisur me qeverinë Berisha. Ne fakt ka qene një propozim i subjekteve private për te investuar mbi 100 milion euro, duke e bere krejt rrugën me 2 korsi ne çdo drejtim për tre vitet e para, kundrejt një tarife nga 8 deri 9 euro për automjet pa TVSH. Ky skenar është i parealizueshëm sipas IFC, pasi përveç taksave te larta kërkon edhe para te tjera nga buxheti, se paku 4,5 milion euro ne vit pothuajse gjate gjithë koncesionit.Skenari tjetër minimizon nivelin e investimeve nga privati duke i llogaritur rreth 23 milion euro. Tarifat janë me te ulëta rreth 4 euro pa TVSH për automjet, por ndërkohe kërkohet qe te jete qeveria ajo qe te beje një pjese te investimeve. Por sipas IFC ky skenar ka pika te papërfunduara te projektit nga ana e qeverise duke e lënë atë të ekspozuar ndaj detyrimeve financiare dhe ligjore.Skenari optimal i rekomanduar nga Korporata financiare ndërkombëtare parashikon një investim nga koncesionari prej 34-37 mln/euro, subvencioni buxhetor 1 mln/euro ne vit dhe Taksa 5.3-5.9 euro per automjet (pa TVSH). sipas IFC këto tarifa janë 10 për qind me te ulëta se ne Kroaci e Bosnje dhe 30 për qind me te larta se ne Maqedonia dhe Serbia.Skenarët nuk kane marre për baze raportin konfidencial të kompanisë Egnantia Odhos, që qeveria shqiptare pajtoi për bërë strategjinë mbi tarifimin e rrugëve në Shqipëri.Sipas këtij raporti tarifa optimale për rrugët ne Shqipëri është nga 1 deri në 2.5 euro për 100 kilometra. Kurse sipas asaj qe tashme është vendosur, taksa për kalimin në rrugën Milot Morinë është 4.2 euro për 100 kilometër ose 2 deri në 4 herë më e lartë nga ajo që rekomandoi konsulenti.2 prill 2018 (gazeta-Shqip.com)