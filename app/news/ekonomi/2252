Kryeministri Edi Rama tha nga Korça se, fermerët nuk përfitojnë nga fondet pasi nuk kanë informacion dhe nuk dinë ti marrin.Për këtë, Rama tha se duhet të shkrihet Drejtoria e Bujqësisë dhe ajo të zëvendësohet me struktura informimi.Gjatë një takimi me studentët e Universitetit Bujqësor, Rama i bëri thirrje atyre që të përfshihen në asistencën e fermerëve për  të plotësuar dokumentacionin për të marrë fondet.?Ky proces është një proces ku ne duam të rrisim kapacitetin e dijes në këtë vend. Ju themi fermerëve ja ku i keni fondet, hajdeni merrini. Nuk i marrin dot nëse nuk dinë sesi merren sepse së pari duhet të informohen. Mënyra si është e organizuar prej shumë kohësh struktura jona e informimit nuk funksionon.Prandaj unë kam qenë dhe mbetem i paduruar që shikoj të shkrihen drejtoritë e bujqësisë dhe të zëvendësohen nga struktura informimi që janë pranë fermerëve.Në vend se të mbaroni masterin dhe të rrini tek kafja dhe të prisni punë shteti apo të hyni në një parti që tju japë ndonjë punë, të shikoni në këtë hapësirë që ka mundësi që ju të specializoheni në këtë fushë dhe të bëheni të aftë që duke ndihmuar si konsulentë fermerët për shkrimin e projekteve të merrni ju pjesën e fitimit nga projekti fitues?, tha Rama.Ai ndërkohë iu ka bërë thirrje fermerëve të Korçës të mis mbjellin më patate, sepse kanë konkurrencë të fortë nga Kukësi dhe Divjaka, port ë mbjellin mollë.?Në Korçë ka një problem, ka mbiprodhim të patates, nuk ka treg dhe të gjithë shikojnë nga shteti, a thua se është qeveria që duhet të shkojë tu blejë patatet. Në një treg të lirë ku ka konkurrencë të hapur dhe nuk mund të shkosh pas berihait, me idenë ku ta prodhoj njëherë dhe pastaj mesiguri do ta shes.Ka disa arsye se pse ata që kanë mbjellë patatë në atë zonë duhet të heqin dorë nga mbjellja e patateve dhe nuk duhet të rrinë dhe të mendojnë se patatja nuk u shitet sepse shteti nuk i bën të mundur shitjen e saj.Ka disa arsye, është një patate e bardhë që së pari është më pak e preferueshme se patatje e verdhë e Kukësit dhe së dyti del kur del patatja e dytë e Divjakës dhe kështu që janë të detyruar ta mbajnë pataten nëpër stoqe. Kështu që çfarë duhet të bëjmë? Duhet të ndërrojnë lojë. Të heqin dorë nga patatja dhe të kalojnë tek pemtaria, tek molla?, u shpreh Rama.