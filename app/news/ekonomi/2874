TIRANE- Në një kohë kur në vend vijojnë akuzat mes opozitës dhe qeverisë se kjo e fundit ka hequr nga skema e ndihmës ekonomike shumë familje në nevojë, vjen reagimi i Bankës Botërore. Sipas BB-së projekti që është ndërmarrë nga qeveria po targeton më të varfrit në vendin tonë, ndërsa e vlerësoi këtë hap si një nismë të kënaqshme. “Projekti po targeton më të varfrit. Progresi i arritur është i kënaqshëm. Kontrolle për të shmangur abuzimet”, tha Banka Botërore. Deklarate e Maryam Salim, Menaxhere e Zyres se Bankes Boterore ne Shqiperi“Ditet e fundit kemi verejtur me shqetesim disa raportime te pasakta te publikuara ne media ne lidhje me Projektin e Modernizimit te  Asistences Sociale ne Shqiperi, financuar nga Banka Boterore. Objektivi kryesor i ketij projekti eshte mbeshtetja e zbatimit te reformave per te permiresuar barazine dhe eficiencen e programeve te asistences sociale ne Shqiperi. Ky projekt mbeshtet perpjekjet e qeverise per te targetuar ne menyre me efikase burimet per shtresen me te varfer dhe ne nevoje, duke perfshire ne Programin e Ndihmes Ekonomike, te varferit qe ishin perjashtuar me pare dhe duke pastruar skemen permes reduktimit te rasteve te mashtrimeve dhe gabimeve. Projekti eshte hartuar mbeshtetur ne eksperiencen e nderkombetare qe lidhet me fuqizimin e programeve te asistences sociale. Procesi pilot per zbatimin e formules qe percakton te drejten per perfshirje ne Programin e Ndihmes Ekonomike ka filluar qe ne vitin 2014 ne tri rajone (Tirane, Durres dhe Elbasan), te cilat perfshijne gjysmen e popullsise se vendit dhe qe nga Janari i ketij viti po shtrihet ne shkalle kombetare. Ky eshte nje proces i gjate me permiresine te vazhdueshme per te shmangur pasaktesite ne targetimin e grupeve te duhura ne nevoje.Progresi i arritur deri tani ne zbatimin e projektit eshte vleresuar si i kenaqshem. Rezultatet e arritura tregojne qarte qe projekti po arrin objektivat dhe qellimet e tij kryesore.  Bazuar ne anketimin kombetar zyrtar te familjeve (Anketimi i Buxhetit te Familjeve) jane shenuar permiresime ne targetimin e programit si p.sh. perqindja e perfitimit te Ndihmes Ekonomike per 10 perqindeshin e grupit te me te varferve eshte rritur nga 34 perqind ne vitin 2009 (si viti baze) ne 45 perqind ne vitin 2015. Nderkohe, mbulimi i 10 perqind te grupit me te ardhura me te larta ne kategorine e perfituesve eshte ulur, si rezultat i kontrolleve dhe inspektimeve me te forta per te shmangur abuzimet. Pritet qe mbulimi i pergjithshem i me te varferve te rritet bazuar ne te dhenat zyrtare me te fundit. Prjojekti i Modernizimit te Asistences Sociale eshte hartuar ne bashkepunim te ngushte me qeverine shqiptare dhe ka nisur zbatimin qe prej vitit 2012 nga Ministrite perkatese dhe Sherbimi Social Shteteror. Banka Boterore ka ndjekur se afermi procesin e zbatimit te tij, duke ofruar keshillim dhe mbeshtetje te vazhdueshme.”(ed.me/BalkanWeb)