Një ditë pas raportit të publikuar nga FMN, kreu i Partisë Demokratike ka deklaruar se misioni ndërkombëtar në vendin tonë ka bërë një paralajmërim kritik dhe serioz për të ardhmen e vendit.Në një deklaratë për mediat, Basha komentoi se gjendja ekonomike e Shqipërisë do të vijë në përkeqësim e sipër.“Rritja e taksave për bizneset e vogla dhe për qytetarët, marrja e borxhit publik në nivele të rrezikshme, shpërdorimin dhe grabitje e pasurive dhe parave publike me anë të PPP. Shqetësimet e ngritura nga PD në këto 4 vite janë të konfirmuar në këtë raportim, efektet e shkatërrimit janë të dukshme, të raportuara dhe s’mund të mbulohen më”, – tha Basha.Sipas tij, “FMN  thotë se mbarimi i TAP dhe projektit te Devollit do ta thajnë ekonominë nga financimet e huaja që janë të domosdoshme për të rritur ekonominë dhe kjo qeveri s’ka tërhequr asnjë investim te huaj.Basha shtoi se “FMN e thotë qartë mbarimi i këtyre dy investimeve do sjellë rënien ekonomike. FMN ka zbuluar edhe hipokrizinë e kësaj qeverie. Rama tha se gjeti 240 milionë dollarë të papagaura nga qeveria e quajti gropë financiare etj, sot, e dini sa është detyrimi i papaguar i kësaj qeverie? 270 milionë dollarë”.Kreu i PD-së theksoi se kjo qeveri “ka harxhuar miliarda për fasada, që vetëm harxhojnë para dhe nuk sjellin investime. Rilindja urbane ka qenë një shpërdorim i parave të shqiptarëve, ndaj FMN bën thirrje se ku do harxhohen paratë e shqiptarëve. Reformat në sektorin e shëndetësisë janë dështim, qindra miliona dollarë kanë shkuar dëm.OSHEE është një ndërmarrje në shërbim të klientëve të qeverisë që shpërdoron paratë. PPP kanë vetëm një qëllim, vjedhjen e parave të shqiptarëve në shërbim të Ramës. Projekti 1 mld është një projekt mashtrues, ku kombinohet vjedhja e parave publike dhe një grushti miqsh të Ramës.21 mars 2018 (gazeta-Shqip.com)