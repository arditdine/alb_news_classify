Ushtruesi i detyrës, Kryeshefi Ekzekutiv i KOSTT-it, Kadri Kadriu me bashkëpunëtorë pritën në takim Ambasadorin e Republikës së Shqipërisë në Kosovë, Qemal Minxhozi.Në takim u diskutua rreth bashkëpunimit të frytshëm në sektorin e energjisë në mes të Kosovës dhe Shqipërisë, progresit në krijimin e tregut të përbashkët të energjisë elektrike si dhe procesit të themelimit të Bursës Shqiptare të Energjisë (APEX) ku Kosova përmes KOSTT do të jetë aksionare.Në kuadër të takimit, në veçanti u diskutua rreth sfidave në drejtim të fillimit të implementimit të Marrëveshjes së Kyçjes KOSTT-ENTSO-E me të cilën është e ndërlidhur edhe vënia në operim e linjës së re interkonektive 400 kV Kosovë-Shqipëri projekt kapital i cili u bashkëfinancua me Qeverinë Gjermane përmes Bankës Gjermane për Zhvillim (KfW).Ambasadori Minxhozi si dhe Kadriu shprehën shqetësimin e tyre për bllokimin e vënies në funksion të linjës 400kV Kosovë-Shqipëri tashmë një vit e gjysmë nga inaugurimi i projektit, si dhe u pajtuan që është e nevojshme zgjidhja e këtij ngërçi i cili do të mundësone valorizimin e këtij projekti kapital me interes si për sigurinë e furnizimit me energji elektrike ashtu dhe për sigurinë dhe besueshmërinë e sistemeve elektroenergjetike të Kosovës, Shqipërisë dhe rajonit në përgjithësi. /Telegrafi/