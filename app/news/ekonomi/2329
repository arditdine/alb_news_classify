Fillimi i vitit 2018 paraqitet shumë premtues sa i përket turizmit kulturor.Sipas të dhënave të publikuar nga Ministria e Kulturës, numri i vizitorëve në dy muajt e parë të vitit, në muze, kala dhe parqe është rritur me 91 për qind, krahasuar me të njëjtën periudhë të një viti më parë.“Dita e mbare duket qe ne mëngjes. Shume premtues 2018 për turizmin kulturor në Shqipëri që në dy muajt e parë të vitit”, shkruan ministrja Mirela Kumbaro në Tëitter.Destinacioni kulturor më i preferuar nga vizitorët janë muzetë, ndryshe nga një vit më parë ku dominonin parqet arkeologjike. Kështu në dy muajt e parë të vitit muzetë kanë patur 14,154 vizitorë, nga 5,960 të periudhës Janar – Shkurt 2017, shkruan “Scan”.Edhe numri i personave që kanë vizituar kalatë është rritur krahasuar me vitin e shkuar. Kalatë kanë patur në këto dy muaj 7,122 vizitorë, nga 4,581 vizitorë të të njëjtës periudhë të një viti më parë.Shtim të vizitorëve ka patur edhe në parqe, ku numërohen 5,616 persona nga 3,534 në Janar – Shkurt 2017./a.m.