Në një interpelancë me Sindikatën e Minatorëve, kryeministri Rama ka deklaruar se taksat e vendosura nga qeveria e tij janë disa herë më të vogla dhe të arsyeshme në krahasim me vitet e kaluara.Rama iu drejtua ish-minatorëve duke u shprehur se ka një keqkuptim të madh në çështjen e taksave të rritura.“Ne e kemi hequr taksën e ilaçeve, që ishte 10% për çdo lloj aspirine që merrnin njerëzit për medikamentet, kemi përfshirë në listën e rimbursimeve 600 mijë njerëz që nuk janë pjesë e sistemit të sigurimeve; kemi rritur listën e ilaçeve të rimbursueshme, por nëse do bënim një llogari, të gjitha këto para të kursyera njerëzve, janë para që i paguan buxheti i shtetit, – theksoi kryeministri. – Përjashto taksën mbi më të pasurit dhe që kaloi 10-15% te kompanitë, si dhe taksën e karburantit që e ne e rritëm, duke konsideruar rënien e çmimit në tregun ndërkombëtar, janë 120 mln dollarë të kursyera, ndaj unë ju sfidoj të më thoni një taksë tjetër të rritur”.Rama shtoi se “e kemi bërë 5% taksën e biznesit të vogël nga 10% që ishte. Nëse njerëzit ishin mësuar të mos paguanin ujë e drita, e sot i paguajnë, këto nuk janë taksa, por pagesa si shërbime malli që duhen paguar. Kemi aplikuar zero taksë për rrogat deri në 30 mijë lekë”.Rama e vlerësoi takimin me ish-minatorët dhe i ftoi ata të diskutojnë së bashku edhe kur kanë probleme apo paqartësi të tjera.Interpelanca e sotme u kërkua nga themeluesit e Sindikatës së Minatorëve “Janar 1991”sot të dalë në pension, të cilët kanë kërkuar shpjegime për ecurinë e Statusit të Minatorit.16 prill 2018 (gazeta-Shqip.com)