Bashkimi i Dhomave të Tregtisë ka mbështetur vendimin e qeverisë për tarifën e kalimit të mjeteve të transportit në Rrugën e Kombit.Në një zë ata dënuan “vandalizimin”, dëmtimin e pikës ku paguhej tarifa e Rrugës së Kombit si e vetmja mënyrë për të mirëmbajtur investimin.“Dënojmë çdo akt dhune e vandalizmi të pasurisë publike dhe private. Jemi kundër dhunës mbi sipërmarrje, – u shpeh biznesmeni Nikolin Jaka. – Ka hapësirë për negociata me koncesionarin. Mirëmbajtja e rrugës ka kosto të lartë. Shifra 5 euro është normale. Nuk ka asnjë mundësi për të negociuar tarifën”.Në deklaratën e Dhomave të Tregtisë thuhet se aktet e dhunës ndaj sipërmarrjes private janë të patolerueshme, ndërsa thekson me rëndësi dialogun me qeverinë dhe koncesionarin për lehtësimin e tarifës për përdoruesit ekonomik dhe tregtarë me frekuencë të lartë“Të hapet dialogu mes qeverisë dhe sipërmarrjes për të parë skemat e lehtësimit për përdoruesit e shpeshtë. Kemi pasur takim me firmën koncesionare e cila na informoi mbi mundësitë dhe hapësirat që mund të ketë sipërmarrja. Kundërshtojmë me forcë dhunën dhe vandalizmin ndaj çdo sipërmarrësi privat”.Sipas Jakës, “zgjidhja mund të arrihet vetëm me konsensus. Sot nuk ka oligarkë, por janë sipërmarrës që kanë operuar me kontrata si më parë edhe tani”.Përfaqësues të tjerë, u shprehën se tarifa 5 euro është normale. “Një tunel në Mal të Zi e ka tarifën 3 euro. Për përdoruesit e shpeshtë do ketë lehtësira. Për biznesin mund të ketë zgjidhje. Tarifa në Rrugën e Kombit është kryer sipas standardeve”, – u tha më tej.2 prill 2018 (gazeta-Shqip.com)