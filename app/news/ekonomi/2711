Qeveria ka miratuar kontratën për Rrugën e Arbrit. Kontrata e firmosur në Shkurt mes Ministrisë së Infrastrukturës dhe Energjisë dhe kompanisë Gjoka sh.a. “Për Përmirësimin, ndërtimin, operimin dhe mirëmbajtjen e Rrugës së Arbrit”, u miratua në mbledhjen e sotme të Këshillit të Ministrave.“Jemi shumë të bindur që shoqëria, nga diskutimet dhe ato çka na prezantoi gjatë negociatave të kontratës, i ka marrë të gjitha masat që brenda afateve të përcaktuara në kontratë, pra brenda këtij viti, do të realizohet pjesa e financimit dhe fillimi i punimeve të rrugës. Është një nga veprat e rëndësishme, një lajm shumë i mirë për qytetarët shqiptarë por mbi të gjitha për qytetarët dibranë, të cilët prej shumë vitesh e kanë pritur këtë rrugë”, shprehej ministri i MIE-së, Damian Gjiknuri, pas firmosjes së kontratës në 5 shkurt të këtij viti.Sipas tij, kemi të bëjmë me një vepër të vështirë, një vepër të rëndësishme, por që do të jetë nga pikëpamja inxhinierike një nga veprat më të realizuara në Shqipëri.28 mars 2018 (gazeta-Shqip.com)