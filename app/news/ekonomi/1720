Situata e mirë hidrike po përmirëson financat e Koorporatës Elektroenergjitike Shqiptare, e cila po eksporton në nivele të larta.Prodhimi ditor këtë periudhë është 28 milionë kilovat/orë energji, nga të cilat 12 milionë shkojnë për eksporte, ndërsa 16 milionë për konsumin vendas.8 milionë euro pritet të jenë shitjet e energjisë nga KESH në tregun e parregulluar për muajin shkurt. Ndërkohë prodhimi i lartë në kaskadën e Drinit po lehtëson edhe financat e kompanisë tjetër të sektorit energjetik, OSHEE, e cila po blen energji nga KESH me çmime të lira.Niveli i liqenit të Fierzës është mbi 292 metra, katër metra larg kuotës maksimale. Ndërkohë në nivele të larta prodhimi janë dhe hidrocentralet private. Rreth 11 milionë kilovat/ore energji prodhohen çdo ditë prej tyre.E gjithë sasia e energjisë e gjeneruar nga kaskada e Drinit dhe HEC-et private ka kapur kuotën e 40 milionë kilovat/ orëve në ditë, kapacitete këto që po menaxhohen nga OST.Vitin e kaluar Shqipëria harxhoi mbi 200 milionë euro për të blerë energji nga importi me çmime të kripura, duke rënduar veçanërisht financat e OSHEE.18 shkurt 2018 (gazeta-Shqip.com)