Kryeministri Edi Rama po merr pjesë në një aktivitet të zhvilluar në ambientet e Universitet Bujqësor të Tiranës. Tema e diskutimit lidhet me bujqësinë dhe zhvillimin e këtij sektori nëpërmjet ngritjes së një ure bashkëpunimi mes studentëve dhe fermerëve.Në fjalën e tij para studentëve Rama tha se studentët duhet të shërbejnë si një rrjet bashkëpunëtorësh të qeverisë, për të ngritur në një tjetër nivel informimin e fermerëve.“Ne duhet të kemi kapacitetin që të shkojmë në sa më shumë shpi dhe në sa më shumë fermerë të çojmë informacionin e duhur që çfarë është më e mira për t’u kultivuar në një zonë të caktuar. Ka dy programe. Ai i qeverisë shqiptare dhe i BE-së. Me projekte bindës merren financimet e BE-së, pasi çdo para që të vë në dispozicion të bën ta paguash me mund dhe me djersë. E merr duke pasur kapacitetin të shpjegosh pse ke nevojë dhe çfarë do bësh. BE kërkon dije ndaj ju duhet ta konsideroni si një front pune dhe fitimi, në vend që të mbaroni masterin dhe të rrini tek kafja e lagjes ose të prisni nga partia”, i tha Rama, studentëve.Këshilla e kryeministrit për studentët ishte që ata të mendojnë të punojnë si konsulent të fermerëve për shkrimin e projekteve, që do t’i paraqiten BE-së për të marrë fonde dhe në këtë mënyrë do të marrin fitimin e tyre.Qeveria ka planifikuar që studentët me master shkencor të Universitetit të Bujqësisë të angazhohen në krah të fermerëve, për shpjegimin e skemave, plotësimin e aplikimeve, si edhe shkrimin e projekteve.Rama theksoi se sistemi i alokimit të fondeve dhe bashkëpunimit me fermerët është në krizë ndaj duhet ndryshuar.“Mënyra si është organizuar struktura jonë e formimit nuk funksionon. Të shkrihen drejtoritë e bujqësisë dhe të zëvendësohen me struktura informimi që të gjenden më pranë fermerëve”, deklaroi Rama.14 shkurt 2018 (gazeta-Shqip.com)