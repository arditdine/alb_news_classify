TIRANE- Pas raportit për lirinë e besimit në Shqipëri që publikoi DASH, vjen reagimi nga Presidenti i Republikës, Ilir Meta. Përmes një njoftimi për mediat Meta vlerësoi raportin, ndërsa nënvizoi faktin se rikthimi i pronave bashkësive fetare është jo vetëm një detyrim kushtetues por edhe një kontribut i domosdoshëm për rimëkëmbjen e mëtejshme të institucioneve fetare dhe të forcimit të pavarësisë së tyre.REAGIMI I METËSPresidenti i Republikës Sh.T.Z. Ilir Meta përshëndet raportin e fundit të Departamentit të Shtetit mbi “Liritë fetare në Shqipëri” që pasqyron situatën e kësaj çështjeje të rëndësishme në vendin tonë.Presidenti i Republikës i qëndron veçanërisht vlerësimit mbi çështjen e pronave të bashkësive fetare në Shqipëri.Ai nënvizon se rikthimi i pronave këtyre bashkësive është jo vetëm një detyrim kushtetues por edhe një kontribut i domosdoshëm për rimëkëmbjen e mëtejshme të institucioneve fetare dhe të forcimit të pavarësisë së tyre.Presidenti Meta vlerëson se ky raport duhet t’u shërbejë institucioneve shtetërore dhe bashkësive fetare me qëllim përmirësimin e mëtejshëm të lirive dhe të të drejtave të besimit në vend.(ed.me/BalkanWeb)