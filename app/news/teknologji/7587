Microsoft po blen startupin Semantic Machines në një përpjekje për të bërë bots dhe asistentët inteligjentë si Cortana të duken dhe përgjigjen më shumë si njerëzit. E themeluar në vitin 2014, Semantic Machines përdorin konceptin e machine learning për t’i bërë botet të reagojnë në mënyrë më të natyrshme ndaj pyetjeve.Semantic Machines udhëhiqet nga profesori i UC Berkeley, Dan Klein dhe ish-shkencëtari i njohur i Apple, Larry Gillick. Të dy janë konsideruar pionierë në inteligjencën artificiale.Blerja nga Microsoft do të rrisë kërkesat për asistentin digjital Cortana, si dhe Azure Bot Service që përdoret nga 300,000 zhvillues. Microsoft ka përdorur tashmë një zë njerëzor për asistentin e saj Cortana.Prodhuesi i softuerit bashkëpunoi ngushtë me zhvilluesit e programit Halo 343 Industries në elementët visual dhe aktoren zanore Jen Taylor për zërin e Cortana në vitin 2014. “Me blerjen e Semantic Machines, ne do të krijojmë një qendër të përsosur të IA në Berkeley për të nxitur mposhtjen e kufijve të asaj që është e mundur në ndërfaqet gjuhësore “, shpjegon David Ku, shef i teknologjisë së Microsoft AI &amp; Research.Google po punon gjithashtu në IA të ngjashëm me njeriun. Gjigandi i kërkimit shfaqi punën e tij të Google Duplex këtë muaj, gjë që i lejon Asistentit Google të thërrasë biznese dhe të rezervojë takime për parukeri ose restorante në emër të përdoruesve të Google.Demonstrimi i Google hapi një numër shqetësimesh lidhur me çështjet e etikës. Microsoft ka patur tashmë problemin e vet të diskutueshëm me inteligjencën artificiale në sajë të botit të saj racist Tay Twitter, kështu që do të tregojë shumë kujdes me gjithçka që zhvillon nga blerja e Semantic Machines.