Facebook dhe Twitter njoftuan rregulla më të ashpra për reklamat politike, pas kritikave të forta për neglizhencën e tyre përballë rritjes së informacioneve të rreme gjatë fushatës zgjedhore amerikane në vitin 2016.“Duke nisur nga dita e djeshme, të gjitha reklamat e lidhura me zgjedhjet dhe çështje të interesit të përgjithshëm në Facebook dhe Instagram në SHBA do të identifikohen duke përfshirë këtu një reklamë të paguar nga ana e personit që merret me reklamën”, theksoi drejtori i menaxhimit të produkteve të Facebook, Rob Leathern.Këto rregulla të reja do të aplikohen edhe në pjesën tjetër të botës në muajt e ardhshëm.Ato do të përfshijnë jo vetëm reklamat e kandidatëve, por gjithashtu edhe çështje të ndryshme politike dhe sociale, që disa analistë i gjykojnë të vështira për t’u aplikuar.Facebook theksoi se do të verifikonte identitetin e personave që financojnë reklamat për të kontrolluar llogaritë e rreme dhe ndërhyrjet e huaja anë fushatat zgjedhore.Kreu i Facebook, Mark Zuckerberg, theksoi se qëllimi i këtyre rregullave të reja ishte të sigurohej pengimi i ndërhyrjeve dhe dezinformimit gjatë zgjedhjeve.