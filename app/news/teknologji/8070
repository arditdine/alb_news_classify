WhatsApp në Android tani i lejon përdoruesit të shkarkojnë median e fshirë. Kompania ka shtuar tashmë disa veçori të reja. Në përditësimet e fundit ajo gjithashtu prezanton rregullime të gabimeve.Kjo veçori e re tani lejon përdoruesit të shkarkojnë skedarët e fshirë të medias. Më herët, përdoruesit nuk ishin në gjendje të shkarkonin skedarët e fshirë specifike të dërguara në WhatsApp. Por tani aplikacioni i mesazheve ju mundëson të shkarkoni edhe skedarë të tillë. WABetaInfo ka raportuar: WhatsApp tani lejon përdoruesit të shkarkojnë përsëri median e fshirë, të tilla si imazhe, video, GIF, mesazhe zanore dhe dokumente.Raporti tha se funksioni u prezantua në përditësimet e fundit të WhatsApp-it ndërmjet versionit 2.18.106 dhe 2.18.110. Gadgets 360 ka verifikuar se funksioni i ri është aktualisht në dispozicion në versionin WhatsApp 2.18.113 në Android. Megjithatë, aplikacioni nuk na lejon të shkarkojmë skedarë medialë që janë shumë të vjetër, në vend të kësaj, na kërkon që t’i dërgojmë një kërkesë dërguesit për të ridërguar përsëri mediat.Më parë, WhatsApp ruante  skedarët e pashkarkuar të  mediave  për një muaj dhe kur një përdorues shkarkoi të dhënat, aplikacioni e fshiu atë nga serveri. Megjithatë, WhatsApp tani nuk do t’i fshijë të dhënat nga serveri dhe do t’i lejojë përdoruesin ta ri-shkarkojë atë nëse është fshirë aksidentalisht.Ky tipar i ri ka ardhur menjëherë pas kritikave me të cilat ballafaqohet Facebook. Megjithatë, kohët e fundit, WhatsApp kishte konfirmuar se të dhënat e përdoruesve dhe bisedat janë të siguruara me enkriptim end-to-end dhe askush nuk do të jetë në gjendje të lexojë mesazhe dhe të dëgjojë thirrjet, madje as WhatsApp. (BalkanWeb)