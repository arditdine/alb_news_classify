Instagram vazhdon të lançojë funksione të reja për përdoruesit e tij. Për shkak të kësaj, rrjeti social është i dashur nga shumë njerëz dhe shumë përdorues janë zhvendosur në këtë platformë të fotografive duke lënë pas gjigandët e tjerë të medias sociale. Disa burime zbuluan se së shpejti përdoruesit do të jenë në gjendje të shtojnë muzikë në Instagram Stories.Ky funksion është konceptuar nga një kod i zbuluar në aplikacionin Instagram Android. Kodi sugjeron se një tipar i ri do të lançohet së shpejti dhe që do t’i lejojë përdoruesit të shtojnë muzikë  në Tregime. Kjo do të thotë që tani ju mund t’i jepni lehtësisht muzikë një videoje të shkurtër. Pa dyshim, nëse këto karakteristika publikohen së shpejti, Instagram do të marrë kryesimin mbi Snapchat, shkruan PCW.Kodi u zbulua nga Z. Agarwal nga Tech Crunch. Agarwal zbuloi dy tipare të tjera të Instagram-it: veçorinë e modalitetit të portreteve të fshehura dhe veçorinë për video thirrje. Të dyja tiparet u njoftuan zyrtarisht nga Instagram. Teoria prapa kodit të përmendur është që përdoruesit do t’i jepet mundësia për të shtuar disa këngë kur të shtojnë një histori.Do të ketë një shirit kërkimi ku përdoruesit mund të futin këngët ose artistët që ata po kërkojnë të shtojnë në Histori.Së shpejti do të jemi në gjendje të shohim video të shkurtra të njerëzve me sfonde që do t’i bëjnë videot më interesante.(BalkanWeb)