.Ronaldo ka përqindje më të lartë të golave se Messi në sezonin 2017/18.Lionel Messi vazhdon të jetë golashënuesi më i mirë në La Liga, me 20 gola, por vitin 2018 nuk e ka nisur ashtu siç shkëlqeu në pjesën e parë të sezonit, raporton Marca, transmeton Gazeta Express.Pas 38 ndeshjeve në të gjitha garat, Messi ka arritur të shënojë 27 gola, me përqindje (0.71 gola/për ndeshje). Pavarësisht se Cristiano Ronaldo është larg nga Messi në La Liga, ai është shumë para argjentinasit në Champions (11 gola me 3). Kjo ka bërë që përqindja e golave të CR7 deri më tani të jetë më e mirë se e Messit. Sipas Marcas, Ronaldo shënon (0.86 gola/për ndeshje). Portugezi deri më tani ka realizuar 25 gola në 29 paraqitje.I dyti, para Lionel Messit, renditet Luis Suarezi me 19 finalizime në 24 ndeshje (0.79 gola/për ndeshje), Aspas 16 në 25 matches (0.64). Mesatarja e golave të Ronaldos për ndeshje është më e mira në Spanjë. /Gazeta Express/