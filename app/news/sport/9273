Përjashtimi i mundshëm të Skënderbeut për 10 vite nga kompeticionet europiane është një lajm i publikuar në shumë media të huaja prestigjioze. Megjithatë për këtë çështje reagoi edhe Federbet, kompania që monitoron luhatjet e çuditshme të koeficienteve.Kjo kompani ishte e para që raportoi mbi dyshimet për fiksim të rezultateve nga skuadra e Skenderbeut.“Prej më shumë se dy vitesh më parë, vendosëm të hidhnim dritë në lëvizje të çuditeshe lidhur me ndeshet e Skënderbeut. Kemi marrë shumë kërcënime, fyerje dhe kritika të mëdhaja. Në distancë prej 28 muajsh UEFA po kërkon një skualifikim të thellë për ekipin shqiptar.Ne e përsërisim tani atë që kemi thënë në atë kohë. Heshtja është karburant për zjarrin e ndeshjeve të fiksuara. Ne mund ta quajmë ndërprerje por jemi të sigurt se pa goditjen tonë, asgjë nuk do të kishte lëvizur“, shkruan Federbet. (e.f/BalkanWeb)