“20 vjet karrierë nuk jam dënuar ndonjë herë. Unë nuk i tërheq ato ç’ka kam thënë ndaj atij arbitri vetëm nga burgu kam frikë për të tjerat të më dënojnë sa të duan”.Megjithëse e priste të dënohej Shpëtim Duro nuk shfaqi pendesë në deklaratën pas ndeshjes Kukësi-Flamurtari. Tekniku i vlonjatëve për ofendime ndaj arbitrit të takimit, Eldorjan Hamiti, pezullohet për dy ndeshje si dhe gjobitet me 100 mijë lekë nga komisioni i disiplinës i Federatës së Futbollit.Pak javë më parë komisioni i disiplinës në Federatën e Futbollit pezulloi për 8 javë trajnerin e Partizanit, Sulejman Starova për sjellje jo sportive ndaj gjyqtarit dhe për përsëritje të shkeljeve disiplinore.Për ndeshjet e javës së 19 të Superligës disiplina gjobiti me 100 mijë lekë edhe Klubin e Flamurtarit për sjelljen e tifozëve. Për të njëjtën arsye janë gjobitur me të njëjtën masë edhe Skënderbeu, ndërsa Lushnja do të luajë një ndeshje pa spektatorë.Tv Klan