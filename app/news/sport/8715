Vendimi më i fundit i Komisionit të Disiplinës, për pezullimin e mesfushorëve të Partizanit Idriz Batha dhe Lorenc Trashi, ka shtuar telashet për klubin e kuq. Në prag të sfidës me Kukësin, në plan për t’u luajtur të hënën në orën 18:00, stafi teknik i të kuqve, krahas Trashit dhe Bathës, duhet të bëjë llogaritë edhe me mungesën e Bruno Telushit, që vuan nga një dëmtim dhe do të qëndrojë jashtë fushave për rreth 6 javë .Natyrisht që këto mungesa peshojnë shumë, pasi bëhet fjalë për 3 futbollistë titullarë, që mbajnë peshën e repartit, por edhe të ekipit.Aktualisht vetëm Esat Mala ka mbetur në dispoziciopn nga titullarët, ndërsa mund të ketë hapësira për Milan Culum dhe Emran Ramadanin.E si të mos mjaftonin problemet në mesfushë, Partizani do të vuajë edhe mungesat e Bardhit dhe Prognit, që së fundi kanë mbajtur peshën e sulmit, ndërsa Edgar Çani vështirë se do të arrijë të vihet në dispozicion të stafit teknik. Sfida me Kukësin është vërtetë e rëndësishme për Partizanin, pasi luhet një pjesë e mirë e objektivit të vetëm të mbetur, pjesëmarrjes në Kupat e Europës dhe një rezultat negative, do të komplikonte pozitat e të kuqve. Disiplina ‘ndëshkon’ Partizanin, pezullohen Trashi e Batha