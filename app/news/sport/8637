Që prej fillim dhjetorit Inter-i po kalon halucinacione të mëdha që kanë bërë të humbasë për herë të parë një nga katër vendet e para të kampionatit. E thënë ndryshë aktualisht zikaltërit nuk do të jenë në “Champions League” sezonin e ardhshme, por për të shmangur këtë fakt shkatërrues për tifozët e Inter-it Spalletti e ka gati planin.“Nuk dua të rrezikoj. Nesër paradite do të bëjmë edhe një test të fundit, por nuk dëshiroj që të marrim rreziqe që mund të na kushtojnë shumë në të ardhmen, ndaj do ta nisë ndeshjen nga stoli. Pavarësisht kësaj, objektivi ynë është i qartë: Vetëm 3 pikët, për të kapur zonën Champions”, tha Spalletti.“Vetëm përmes fitoreve mund të rikthehemi në rrugën drejt Champions League. Duhet t’i marrim ndeshjet një e nga një, pa harxhuar energji të kota për gjëra që nuk na interesojnë. Benevento është në një moment të mirë në kampionat, një ekip që ka kualitete, por ne nuk mund të hyjmë në krizë në çdo ndeshje. Jemi ne ata që e kemi rezultatin në dorën tonë”, tha trajneri zikaltër, që ka kërkuar nga skuadra impenjim maksimal.“Jemi përgatitur mirë dhe duhet të japim më të mirë në fushë, njësoj sikur përpara të kishim Realin. Kundërshtari ynë vlen 3 pikë, të cilat duhet t’i marrim me çdo kusht”, u shpreh Luciano Spalletti.(e.k/BalkanWeb)