Roma ka shënuar fitore në udhëtim ndaj Udineses të shtunën në mesditë, në një ndeshje ku shkëlqeu talenti i ri turk, Cengiz Under, duke shënuar një gol të bukur.Udinese  e priti Romën në “Dacia Arena” në kuadër të 25-të të kampionatit italian Serie A, ku u mposht me rezultat 2-0, raporton Express.Përkundër një dominimi të lehtë, Roma vuajti shumë për të ardhur deri të goli, kur 20-vjeçari Under shënoi gol nga distanca pas një goditjeje të fuqishme me të majtën në minutën e 70-të. Fitoren e mysafirëve e vulosi Diego Perotti në minutën e 91-të. Me 50 të grumbulluara, Roma ngjitet në vendin e tretë në tabelë, me dy pikë me shumë se Interi që ka 48 në vendin e katërt. Për Udinesen, kjo ishte humbja e dytë radhazi pas asaj ndaj Torinos një javë më parë. Udine mbetet në vendin e 10 në tabelë me 33 pikë.  