​Shqipëria do të përfaqësohet në Europianin e Peshëngritjes me 7 sportistë, 6 meshkuj dhe një femër.Federata Europiane konfirmoi listat e pjesëmarrësve në evenimentin që do të zhvillohet në Bukuresht.Skuadra kuqezi do të jetë e pranishme në kryeqytetin e Rumanisë, pavarësisht skandalit të dopingut, me Romela Begajn që humbi medaljen e artë dhe të argjendtë në Botëror.Fakti që Federata e Peshëngritjes është pa president dhe data e Asamblesë për zgjedhjen e kreut të ri ende nuk është përcaktuar, apo edhe që ndërkombëtarët i hoqën Shqipërisë të drejtën e organizimit të Kampionatit Europian, nuk e ka penguar sportin e peshëngritjes të ketë përfaqësuesit e saj, raporton Super Sport.Ndërkohë pjesë e listës përfundimtare me 7 peshëngritësit pjesëmarrës në europian, do të jenë Evangjeli Veli, për femra dhe për meshkuj do të jenë Romario Avdiraj, Arber Çercizi, Briken Çalja, Daniel Godelli dhe Erkand Qerimaj si dhe Krenar Shoraj.Europiani i peshëngritjes do të çelë siparin më datë 26 mars dhe do të zgjasë deri më 1 prill, në Bukuresht të Rumanisë.