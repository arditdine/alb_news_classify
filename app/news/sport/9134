Në një kampionat ku gjyqtarët janë kthyer në protagonistë ?me urdhër nga lart?, shfaqja e sotme e Kridens Metës në ?Selman Stërmasi? ishte skenari i radhës i turpshëm i gatuar ndaj zërave kundër drejtuesve të FSHF-së.Çdo faull i diskutueshëm, çdo moment i dyshimte, kishte një tendencë të caktuar nga Meta, i cili bëri maksimumin që ndeshja të kalonte jashtë aspektit sportiv, duke shtuar nervozizmin dhe tensionin në fushë, ndërsa ndëshkonte vetëm njërën skuadër.Kartoni i kuq ndaj Culum ishte kulmimi i këtij skenari që ndiqte ato që kanë dhuruar kolegë të tij në ndeshjet e mëparshme të kampionatit me skuadra të cilat nuk ndajnë të njëjtën linjë mendimi me kryesinë aktuale të FSHF-së.Ai episod ndryshoi plotësisht fatin e takimit , siç e pranoi edhe trajneri i Kukësit, i cili theksoi se deri në ato momente Culum kishte dominuar lojën në ajër në ndeshje.Jo rastësisht, pa i hequr merita aftësive realizuese të lojtarëve të Kukësit, dy golat brenda pak minutash erdhën pikërisht nga loja në ajër, pasi Culum kishte lënë fushën e lojës.Në një kampionat ku etiketimi ?kamikaz? për gjyqtarët është kthyer në normalitet, sjellja e Metës sot ishte thjesht ajo e ?kamikazit? të radhës. (Vipsport.al)