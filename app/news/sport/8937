10 gola në vitin 2018, 2 prej tyre në Champions League – Cristiano Ronaldo e ka nisur furishëm vitin 2018.Pesë herë më i miri i botës shënoi sërish gol në fitoren e Real Madridit 5-3 kundër Betisit, duke shkuar në kuotën e 12 finalizimeve në La Liga dhe në 26 në të gjitha garat këtë edicion.10 gola në vitin 2018 në vetëm gjashtë ndeshje, 2 prej tyre në Champions League – Cristiano Ronaldo e ka nisur furishëm vitin 2018 dhe për këtë është i lumtur edhe Zinedine Zidane, edhe pse portugezi është ende larg pritshmërive.“Ronaldo po luan mirë, është i lumtur, të gjithë jemi të lumtur që po shënon dhe që i është rikthyer golave. Po shkojmë drejt fundit të sezonit dhe çdo ndeshje është e rëndësishme. Ronaldo është në formë të mirë, të gjithë lojtarët janë në formë”, deklaroi Zizu. /Gazeta Express/