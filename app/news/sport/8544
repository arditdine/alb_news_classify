​Skitari kosovar, Albin Tahiri ka mbyllur me sukses garën në sllallomin e madh, duke zënë vendin e 56’ nga 110 garuesAlbin Tahiri ka përfunduar garën e sllallomit të madh në Lojërat Olimpike Dimërore PyeongChang 2018.Ai në këtë garë është renditur në vendin e 56’ nga 110 garues. Pas garës ai tha se është i lumtur, sepse ka bërë një punë të mirë në lëshimin e dytë.“Mendoj se bëra një punë të mirë sidomos në lëshimin e dytë. Në të parin bëra disa gabime, të cilat i përmirësova në lëshimin e dytë. Në fund jam i kënaqur me pozitën e 56-të, është rezultat i mirë. Për 2-3 ditë do të kem një tjetër garë të tillë të sllallomit dhe nëse bëjë një garë të tillë si sot do të jem i kënaqur”, tha Tahiri pas garës.Albini pati kohën 2:37.47 sekonda pas dy lëshimeve.I kënaqur me këtë rezultat ishte edhe trajneri i tij, Agim Pupovci.“Jam i shumë i kënaqur me Albinin sidomos në lëshimin e dytë ku e përmirësoi kohën. Të renditesh në vendin 56 nga 110 garues dhe të lësh prapa mbi 20 garues, është rezultat i mirë”, theksoi ai.Gara e fundit për Albinin në LOD PyeongChang 2018 do të jetë sllallomi, që do të mbahet më 22 shkurt. /Express/ 