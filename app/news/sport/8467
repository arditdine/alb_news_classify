Është në sezonin e tij të parë si zikaltër, por Milan Skriniar është shndërruar në një nga lojtarët më të rëndësishëm te Interi, duke tërhequr edhe vëmendjen e klubeve të mëdha. Pas ndeshjes së fituar dje ndaj Beneventos, ku lojtari sllovak shënoi golin e parë, Skriniar përsëriti se nuk ka ndërmend të largohet nga Inter dhe se e shikon veten për shumë vite në këtë ekip. 23-vjeçari tha se ndihet mirë me skuadrën, tifozët dhe drejtuesit dhe se dëshira e tij e vetme është të arrijë objektivat sezonalë me zikaltërit, veçanërisht renditjen në zonën Champions. 