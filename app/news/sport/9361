Ish-mbrojtësi i Manchester United, Rio Ferdinand, zbuloi se ai dhe shokët e tij dyshonin nëse David de Gea do të vazhdonte të bëhej një portier i klasit botëror, pas ardhjes së tij në “Old Trafford”, në vitin 2011.De Gea bëri një performancë të mrekullueshme në barazimin pa gola të Manchester United në fushën e Sevilla, në ndeshjen e parë të 1/8 finale të Ligës së Kampioneve. Ai e përforcoi më tej rastin e De Geas si portierin më të mirë në botë, mes spekulimeve të vazhdueshme të një lëvizjeje të mundshme te Real Madridi. Megjithatë, nuk ka qenë i gjithë “lundrimi” i qetë për spanjollin ndërkombëtarë në “Old Trafford”.“Ne ishim duke folur më parë për të, kur erdhi së pari. Madje si lojtarë, ne ishim të ulur atje me dyshime, – tha Ferdinand për “BT Sport”. – Një fëmijë i ri po vinte i vetëm te Manchester United dhe neve na duhej të fitonim çdo vit, shkruan telesport. Si do ta bëjmë këtë me një fëmijë të ri, i cili ishte i papërvojë dhe dukej sikur i mungonte besimi? Por ju shikoni se ku është sot dhe kjo është një shenjë e dikujt që ka punuar shumë”.De Gea dhe Manchester United rikthehen në veprim të dielën, kur të mirëpresin Chelsea e Antonio Conte në “Teatrin e Ëndrrave”. Skuadra e Jose Mourinhos do të mirëpresë Sevilla në “Old Trafford”, më 13 mars, për ndeshjen e dytë të 1/8 finale të Ligës së Kampionëve.(BalkanWeb)