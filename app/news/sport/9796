Shqipëria fiton 2 pozicione në renditjen e përgjithshme të FIFA-s në rang kombëtaresh. Kuqezinjtë, nga vendi i 62-të që ishin një muaj më parë, klasifikohen të 60-ët, me 553 pikë. Kjo ngjitje, edhe pse përfaqësuesja kuqezi nuk ka zhvilluar ndeshje, shpjegohet me rënien e drastike të Haitit, por edhe humbjes së pikëve të Bregut të Fildishtë. Sa i përket Kosovës, pëfaqësuesja më e re europiane ka humbur një vend, duke u pozicionuar e 178-a, si rrjedhojë e ngjitjes së Kuvajtit.Sa u përket renditjes së 10 skuadrave më të mira, nuk ka asnjë ndryshim. Kryeson Gjermania, e ndjekur me radhë nga Brazili, Portugalia, Argjentina, Belgjika, Spanja, Polonia, Zvicra, Franca dhe Kili. Edhe në këtë rast “status quo”-ja në top-10-she shpjegohet me mungesën e ndeshjeve.