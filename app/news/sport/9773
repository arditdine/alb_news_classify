Ilir Daja, trajneri i Skënderbeut, në intervistën pas ndeshjes së fituar kundër Partizanit është shprehur se skuadra e tij kishte fatin me vete. Daja ka evidentuar faktin se në sfidën e sotme kishte patur shumë mungesë, ndërsa zbulon edhe si ia del për të motivuar ekipin pas lajmit se UEFA pritet t’i pezullojë.A ndikuan dëmtimet dhe mungesat e shumta?Ne e kishim menduar që ishte një ndeshje e vështirë sepse kemi pasur shumë probleme me gjendjen gripale që po kalon vendi. Gjysmën e ekipit nuk e kisha në dispozicion gjatë gjithë javës. Mici dhe Vangjeli sakrifikuan. Gjithashtu mungonte Jashanica dhe Lilaj.  Gjithçka që ndodhi sot është e pranueshme për shkak të mungesave.  Nuk na kishte ndodhur kurrë më parë kjo situatë e disfavorshme.Unë do të thoja që futbolli ka edhe fatin me vete, pavarësisht se nuk ishim në ditën më të mirë. E dinim që Partizani do ta luftonte shumë ndeshjen e sotme. Kjo ndeshje është kthyer në një “derbi”. E rëndësishme është që morëm 3 pikëshin. Kampionati vazhdon dhe nuk duhet ta ulim rritmini. Në qoftë se arrijmë një stad, duhet të kërkojmë një tjetër nivel.Cfarë po ndodh me Nimagën?Nimaga për vetë mënyrën e stërvitshmërisë që ka pasur gjatë kësaj periudhe. Javës që shkoi mungoi 4-5 ditë. Situata që unë përmenda bëri që të startoi në 11-shen e parë. Nuk mund të ketë gjendjen e duhur, nuk  ke vazhdueshmëri në stërvitje. Ky është shkaku kryesor. Edhe Nimaga edhe Dita, janë me tipare mbrojtëse. Me futjen e Muzakës, ekipi gjen rrjedhën e duhur në manovrën e sulmit. Besoj se sot kanë dhënë maksimumin me gjithë problematikën.Çështja me UEFA-n? Si ia dilni ta motivoni klubin? Çfarë ndodh me Soue? Pse e ka të vështirë të shënojë në kampionat?E mendoja më të vështirë situatën. Ne kemi pasur suportin e lojtarëve më me eksperiencë. Ata kanë qenë shumë motivues. Ky është sekreti i vogël. Mendoj që kjo është një armë e fortë, sepse suporti i lojtarëve më me eksperiencë vlen shumë.Për sa i përket Souesë nuk është faji i tij. Duhej ose Xhejms ose Gavazaj, të shkonin dhe të plotësonin thellësinë. Në qoftë se një lojtar sulmues nuk ka mbështetjen e linjës së parë dhe të dytë është i vetëm edhe duhet të shkojë të goli, vetëm nëpërmjet veprimeve individuale. Besoj se nuk është problemi i Souesë por i mbështetjes më shumë.(e.k/BalkanWeb)