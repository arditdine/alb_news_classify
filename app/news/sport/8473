Mançester Siti ka fituar trofeun e parë të ?epokës Guardiola? duke mundur në finalen e Kupës së Ligës skuadrën e Arsenalit me shifrat 3-0.Goli i parë në këtë ndeshje u shënua në minutën e 18 nga Serxhio Augero, i cili ka realizuar në 5 ndeshje radhazi golin e parë për ekipin e tij. Goli i dytë u shënua nga Kompani në minutën e 58, ndërkohë që vetëm 7 minuta më vonë, David Silva ka trefishuar rezultatin duke vulosur dhe takimin.Kjo fitore ka qenë në fakt vazhdimi i një traditë të çuditshme, pasi gjithmonë në vitet e Botërorëve, ky trofe fitohet nga një ekip i qytetit të Mançesterit.Në vitin 2006, kur luhej Botërori në Gjermani, fitues i kësaj Kupe ka qenë ekipi i Mançester Juanjtid, ndërkohë që në 2010 kur Botërori luhej në Afrikën e Jugut, Mançester Junajtdi e fiton sërish këtë trofe. Epoka e Sitit ka nisur në 2014, kur Botërori luhej në Brazil, ndërsa sot, në 2018 është përsëri Siti fitues duke i paraprirë Botërorit të Rusisë.Se kush do ta fitojë kampionatin në vitet në vazhdim nuk dihet, por historia thotë se fituesi i Kupës së Ligës pas 4 vitesh do të jetë përsëri një ekip nga Mançesteri.