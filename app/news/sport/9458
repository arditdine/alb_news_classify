Pas deklaratës së UEFA-s se disa persona të pa identifikuar kanë kërcënuar me jetë dy inspektorët të cilët kanë përpiluar raportin për pezullimin e Skënderbeut ka reaguar vetë klubi korçar. Me anë të një postimi në rrjetet sociale ata thonë se nuk kanë lidhje dhe se distancohen nga kjo ngjarje.– REAGIM ZYRTAR –Duke marrë shkas nga lajmi i publikuar së fundmi në portalin e UEFA-s, Klubi i Futbollit ‘Skënderbeu’ mohon kategorikisht dyshimet dhe akuzat se persona të lidhur me klubin kanë kërcënuar me jetë inspektorët e organizatës europiane të futbollit.Një veprim i tillë është totalisht jashtë natyrës së qetë, qytetare dhe ‘Fair-Play’ të klubit tonë dhe drejtuesve më të lartë të ekipit.Nësë ka pasur kërcënime atëherë KF Skënderbeu inkurajon organet përkatëse ti shkojnë deri në fund çështjes.Përsa i përket shqetësimit të shfaqur nga UEFA në lidhje me publikimin e informacioneve dhe raporteve, Klubi i futbollit ‘Skënderbeu’ mohon të ketë shperndarë raportin duke njohur natyrën konfidenciale të tij.Raportet e shfaqura në media kanë dalë nga zyrat e UEFA-s për media të caktuara sportive në Shqipëri.Faleminderit për mirëkuptimin.Zyra për shtypKF Skënderbeu(e.k/BalkanWeb)