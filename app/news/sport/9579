Emiliano Sala eshtë një nga lojtarët më të rëndësishëm për Nantes këtë sezon ku me 11 gola po ndihmon skuadrën e Ranierit të luftojë për një vend në Europë. Në janar sulmuesi italo-argjentinas refuzoi dy oferta nga Premier League për të qëndruar në Francë ndërsa së fundmi mësohet se ka kthyer mbrapsht një ofertë prej 4 mln euro në sezon nga një klub kinez. Sala ia ka bërë të qartë klubit se dëshiron të qëndrojë deri në verë dhe më pas do të reflektojë për të ardhmen.