Humbja ndaj Real Madrid ka bërë që të shpërthejnë kritikat e para te Paris SG ku padyshim shigjetat janë drejtuar nga Neymar, pasi askush nuk harron t’i kujtojë atij se u transferua për 222 mln euro nga Barcelona. Menjëherë pas sfidës shumë iu vërsulën 26-vjeçarit por po me kaq shpejtësi në mbrojtje i doli i ati. Ai shkruante: “Në një luftë ka nga ata që ushqehen me fitoret, por ka edhe nga ata që, ashtu si shpendët grabitqare, ushqehen me kufomat. Ata nuk bëjnë asgjë, nuk prodhojnë asgjë, jetojnë duke pritur”.Pas kësaj deklarate kritikat e radhës për Neymar kanë ardhur nga Brazili, me ish-futbollistin Valter Kazagrande, i cili ka thënë: “I përkëdhelur, kështu po krijojmë një monstër”.Duket se këto deklarata më shumë përshtypje i bëjnë të atit të futbollistit i cili është përgjigjur: “Kemi humbur një betejë, jo luftën. Kurse për ju shkaba, që jeni të uritur, nuk do të mbetet asgjë për të gëlltitur.”(e.k/BalkanWeb)