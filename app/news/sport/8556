Milani e ka mposhtur 1-0 Sampdorian në “San Siro”.Të besuarit e Gennaro Gattusos kanë vazhduar me formën e mirë në vitin 2018. Në sfidën e vlefshme për xhiron e 25, Milani mori pikët e plota në një ndeshje të vështirë kundër Sampdorias, duke triumfuar 1-0.Golin e vetëm dhe të tri pikëve e realizoi Giacomo Bonaventura në minutën e 14’, shtatë minuta pasi Ricardo Rodriguez e humbi penalltinë.Pas kësaj fitore Milani i është afruar edhe më shumë zonës Champions. Ata tani kanë 41 pikë, shtatë më pak se Interi në pozitën e katërt. /Gazeta Express/