Komisioni i disiplines në Federatën e Futbollit ka ndëshkuar dy mesfushorë të Partizanit për ofendime ndaj arbitrit të ndeshjes. Lorenc Trashi dhe Idriz Batha nuk do të luajnë në dy takimet e radhës ndaj Kukësit dhe Skënderbeut pasi në ndeshjen e kupës me Flamurtarin kanë protestuar ashpër ndaj gjyqtarit të takimit. Drejtori i përgjithshëm i klubit të kuq Olsi Rama thotë se kjo është një masë e qëllimshme.Sipas Ramës, rregulloret po aplikohen me dy standarde kur bëhet fjalë për Partizanin. Rama rëndon akuzat ndaj Federatës kur thotë se po tentohet të falsifikohet kampionati.“Në një moment të vështirë për kampionatin shqiptar pas kërkesës për Skënderbeun po përballemi me një tjetër falsifikim të kampionatit”.Olsi Rama vuri në dukje se klubi i drejtuar prej tij ka treguar gjithnjë disiplinë dhe transparencë. Duke e konsideruar veprimin e trajnerit Starova të patolerueshëm, nuk u apelua vendimi për pezullimin e tij për 8 javë”.Tv Klan