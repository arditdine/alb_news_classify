Nga katër blerjet që Flamurtari bëri gjatë merkatos së dimrit, vetëm Zuka dhe deri diku Nedeljkoviç kanë pasur më shumë minuta.Muarem Muarem, i konsideruar si investimi më i madh i klubit në merkaton e dimrit, ka pasur probleme fizike. Luajti titullar në Korçë dhe nuk e mbylli ndeshjen, ndërsa në shumë ndeshje të tjera ka munguar.Mungoi edhe me Lushnjën, për shkak të një kontraktimi të pësuar në stërvitje një ditë para ndeshjes.Lojtari ndodhet në Maqedoni aktualisht, ku ka shkuar për një kontroll më të specializuar mjekësor.Muarem do të kthehet nesër në Vlorë dhe deri të shtunën do të shihet, nëse do të jetë gati të luajë ndaj Teutës apo jo. Prej tij pritet shumë, pasi është lojtari që mund të bëjë lidhjen e mesfushës me sulmin.Probleme pati ditët e fundit edhe sulmuesi Tunkara, por mësohet se për të nuk ka asgjë serioze dhe është gati për ndeshjen e radhës me Teutën në Durrës.