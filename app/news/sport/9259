Paris SG nuk ia doli të thyente Real Madrid-in të mërkurën në “Champions League” pavarësisht shpenzimeve të çmendura në merkato për të afruar lojtarë të kalibrit botëror.Edhe pse fillimisht francezët kaluan në avantazh me Rabiot, skuadra e “galaktike” përmbysi shifrat me ‘dopietën’ e Ronaldo-s dhe golin e Marcelo-s. Ky fakt ka gëzuar së tepërmi futbollistët e Marseille-s, të cilët janë kundërshtarët e Paris SG në “Ligue 1”.Ndërkohë që skuadra e Marseille ishte në hotel të mërkurën duke u përgatitur për ndeshjen e radhës në Europa League ndaj Braga-s, ata kishin interes të madh për ndeshjen e Champions League.Gëzimi ishte i dukshëm pas golit të Marcelo-s që vulosi fitoren me golin e tretë, me Bouna Sarr që ka kapur shokun e ekipit Clinton N’Jie në Instagram teksa feston golin si i çmendur.(e.k/BalkanWeb)