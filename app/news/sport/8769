Roben Semedo, futbollisti i Villareal në “La Liga”, është arrestuar nga policia spanjolle pasi akuzohet për pengmarrje dhe vjedhje kundrejt një personi. Lajmi është konfirmuar të martën nga forcat e rendit.Për të kryer aktin e pengmarrjes ndaj një burri portugezi thuhet se ka vepruar së bashku me dy bashkëpunëtorë të tjerë. Ata e kanë kapur, lidhur dhe e kanë rrahur përpara se t’i vidhnin shtëpinë nën kërcënimin e armës.Prapaskena të tjera nuk janë zbuluar akoma.Semedo në fillim të sezonit është transferuar nga Sporting Lisbon te Villarreal për 14 milionë euro. Gjithsesi ai nuk ka përmbushur pritshmëritë me skuadrën e re si në kampionat ashtu edhe në Europa League.(e.k/BalkanWeb)