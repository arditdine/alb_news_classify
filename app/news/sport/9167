Nga Fatjon BazeNjë numër i madh tifozash dhe qytetarësh korçarë dolën sot në një protestë ku kërkonin që Institucioni i UEFA-s të mos dënonte klubin e tyre i cili akuzohet për trukim të mbi 60 ndeshjeve në Europë dhe në Shqipëri. Në tubimin e tyre tifozat e Skënderbeut nënshkruan një peticionin ku i kërkonin UEFA-s që ?Mos t?iu vrasë ëndrrën?, i cili më pas do t?i dërgohet Insitucionit të Futbollit Europian përpara se këta të marrin një vendim rreth ngjarjes në fjalë, me shpresën që ai të ndikojë disi në masën që pritet të jepet për klubin.Kësaj thirrje ju bashkua dhe kreybashkiaku i qytetit Z.Sotiraq Filo, i cili përmes një letre të hapur i lutej presidentit të UEFA-s, Aleksandër Ceferin, që të mos e mbyllte dhe vriste shpresën e Skënderbeut, duke i shpjeguar në letër historinë e qytetit të Korçës, si vendi i parë i gjuhës shqipe, si vend i kulturuar dhe një qytet i bukur dhe plot jetë etj.Tani, asnjë nga UEFA nuk po kërkon që ta dënojë klubin e Skënderbeut se është skuadër e një qyteti të kulturuar apo një qyteti të bukur dhe plot jetë, me vlera të spikatura në kulturë dhe histori. Po dënohet si një klub që ka përfituar miliona euro në mënyrë mafioze duke trukuar ndeshje në kompeticionet europiane dhe në kampionatin shqiptar. Është duke u dënuar pasi ka kryer një vepër të rëndë që është jashtë çdo llogjike të UEFA-s, dhe në këto afera kanë marrë pjesë lojtarë, trajnerë dhe financuesit kryesor të klubit.Në protestën e sotme linte shumë për të dëshiruar kërkesa e tyre në drejtim të UEFA-s që kërkonin të mos e dënonin skuadrën tyre të zemrës thjesht se po ?iu vriste ëndrrën?, ç?ka pranonte në heshtje trukimin e ndeshjeve. Në protestë nuk u vu re asnjë kërkesë llogarie për ?kokat? kryesore që e drejtojnë këtë klub futbolli të cilët janë dhe fajtorët kryesor që e kanë baltosur emrin e ?Skënderbeut?.Tifozët e Skënderbeut janë më të pafajshmit në këtë histori të cilët nuk mund ta besojnë dot që gjithë ato emocione që kanë marrë në atë sukses historik, tashmë po e shohin që paska qenë një gëzim i hidhur, dhe për këtë duhet të dinë se nuk e ka fajin UEFA, por drejtuesit e skuadrës së tyre të cilët kanë pasur një tjetër synim; të përfitonin më shumë para të pista; dhe jo të fokusoheshin tek emocionet reale që të jep një ndeshje futbolli.Tifozat korçarë përpara se t?i luten UEFA-s që të mos i dënojë, duhet t?i kërkojnë llogari Ridvan Bodes, Agim Zeqos, Ardjan Takajt dhe Armando Dukës, me këtë të fundit që e kanë pasur aleatin më të madh në gjithë këto vite që ekipi i tyre ka lulëzuar në mënyrë jo të ndershme pasi u ka dhënë një dorë të mirë në arritjen e objektivave duke iu dhuruar tituj kampion fals. Duhet t?i kërkojnë llogari pse i kanë mashtruar; pse i kanë shitur; pse i kanë tallur; pse u kanë dhuruar emocione fallco.Nuk ua ka fajin UEFA e cila thjesht po bën detyrën e saj përmes fakteve që ka mbledhur se klubi i Skënderbeut ka trukuar ndeshje, dhe pavarsisht se këta po mundohen t?i bëjnë presion në forma të ndryshme duke qenë se kanë aleat Armando Dukën i cili i ka shtrirë tentakulat deri në këtë institucion, shpresojnë se mund të shpëtojnë.?Ujqërit e Dëborës? duhet që të protestojnë për ?Ujqërit e pazareve të Tiranës? që e kanë përdorur skuadrën për interesa mafioze të tyre. E kanë përdoruar skuadrën për të përfituar në politikë dhe që nuk kanë ardhur për t?i shërbyer me pastërti këtij sporti duke na dhuruar ndeshje të fiksuara për të përfituar para të pista.Këta janë personat që e kane zhytur futbollin shqiptar në një institucion mafioz duke u bërë palë dhe me presidentin e FSHF-së që është aksioner në këtë klub.Prandaj, përpara se t?i kërkoni llogari UEFA-s që nuk ju ka asnjë faj; merruni me kupolën që keni në krye të klubin. Aty e keni të keqen!