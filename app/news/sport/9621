Reali i Madridit është rikthyer te fitorja, teksa ka mposhtur Leganesin në Kupën e Spanjës. Pa Ronaldon, Balen dhe Benzemanë, madrilenët vuajtën shumë për të marrë fitoren, e cila erdhi vetëm në minutën e 90′, falë golit të Marcos Asensios. Zidane hodhi në fushë një formacion me shumë të rinj në përbërje, ndërsa në pjesën e dytë i shtoi edhe futbollistë si Isco dhe Modriç. Kjo fitore ishte një hap i rëndësishëm drejt kualifikimit, që gjithsesi do të vendoset pasi të zhvillohet edhe sfida e kthimit në ‘Santiago Bernabeu’. 