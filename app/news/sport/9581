Braziliani Rafinha i transferuar nga Barcelona te Inter në merkaton e janarit nuk ka luajtur asnjë ndeshje si titullar me zikaltërit, por në çdo moment që ia është thirrur për të dhënë kontributin e tij në fushë ka ditur të bëjë diferencën.Sot në sfidën kundër Benevento-s 25-vjeçari pritet t’a startojë nga fillimi dhe për këtë arsye mediat italiane janë interesuar për t’i shkëputur atij një prononcim për ndeshjet e kaluar si dhe për të ardhmen.“Tani ndihem mirë, kam gjetur ritmin e duhur. Jam i kënaqur me gjendjen time dhe po përshtatem përditë e më mirë. Ideja e Spalletti për të përdorur mua pjesërisht për momentin në garë ishte shumë e zgjuar. Mendoj se çdo lojtar do të donte të hyjë në fushë që nga fillimi, por në mes të rimëkëmbjes fizike dhe nevojës për të kuptuar një futboll të ri, qasja ishte më e mira. Nuk kam më probleme me gjurin, jam më mirë. Disa dhimbje janë normale pas muajve të pasivitetit, por gjithçka po shkon në drejtimin e duhur. Ndihem afër maksimumit tim.Derbi kundër Milanit po afron? Është një sfidë, që u përafrohet për nga emocionet të tjerave nëpër botë, si Barcelona-Real Madrid, apo River-Boca. Shpresoj ta fitojmë këtë derbi për të shkuar në Champions. Raporti me trajnerin Spalletti? Eshtë ideal. Më pëlqejnë njerëzit e drejtpërdrejtë si ai. Ai e di se mund të luajë në të gjitha pozitat në mesfushë, por edhe në sulm. E ardhmja, a duhet të jetë gjithmonë në Milano? Sigurisht, kjo është ajo që unë dua. Dua të qëndroj këtu. Pastaj, sigurisht, shpërblim im do të varet nga Interi. Messi, Suarez, por edhe të tjerët më kanë thënë se isha duke ardhur në një klub historik, ku kishin luajtur edhe yje të tillë si Ronaldo dhe Adriano. Ronaldo, sepse ai është fenomen. Adriano ka dhënë më të mirë këtu dhe në TV nuk e humbisja asnjë prej ndeshjeve të tij”.(e.k/BalkanWeb)