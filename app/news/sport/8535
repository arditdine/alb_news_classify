Barcelona e ka gjetur përsëri rrugën e fitores duke e mposhtur Eibarin në udhëtim të shtunën pasdite, pas dy barazimeve radhazi në La Liga.Eibar e priti Barçën në “Estadio Municipal de Ipurua”, në kuadër të javës së 24-të të La Ligës spanjolle, duke e mposhtur 2-0, raporton Express.Barcelona gjeti rrjetën e portës kundërshtare përmes Luis Suarezit, i cili shënoi në minutën e 16-të, pas një super asisti nga Lionel Messi. Kjo ishte e tera që të dy skuadrat ofruan në pjesën e parë e cila u mbyll 1-0 për mysafirët. Pjesa e dytë prodhoi shumë raste nga të dy palët, të cilat nuk u shfrytëzuan. Eibar mbeti me një lojtar më pak në minutën e 66-të, kur Orellana u ndëshkua me kartonin e dytë të verdhë dhe u përjashtua nga loja.Drejt në fund të ndeshjes, Jordi Alba e vulosi fitoren e Barcelonës. Pas kësaj fitoreje, Barcelona ka grumbulluar 62 pikë në vendin e parë, 10 më shumë se Atletico Madridi në vendin e dytë dhe 20 më shumë se Real Madridi në vendin e katërt, por i cili ka dy ndeshje më pak të zhvilluara. /Express/    