Ndockyt Merveille është shembulli konkret se si Kategoria Superiore mund të përgatisë futbollistë të gatshëm për të transferuar në ligat më të forta europiane. 19-vjeçari nga Republika e Kongos, i cili verën e kaluar u transferua te Getafe në Primera Division, pas disa muajve të kaluar te Getafe B, debutoi në elitën e futbollit spanjoll në sfidën e shtëpisë me Celta Vigon, e fituar me rezultatin 3-0.Ndockyt u hodh në fushë në minutën e 86-të, menjëherë pasi Getafe realizoi golin e 3-0, duke hipotekuar praktikisht fitoren.Kujtojmë se Merveille rezultoi zbulimin i një sezoni më parë te kryeqytetasit, pavarësisht se për rrethana të ndryshme bardheblutë zbritën në Kategorinë e Parë. 