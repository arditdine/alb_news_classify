Presidenti i Republikës së Kosovës, Hashim Thaçi priti në takim Bruno Questel, përfaqësues zyrtar i Francës, i cili ia ka dorëzuar presidentit Thaçi, letrën e urimit të presidenti të Francës, Emmanuel Macron për dhjetëvjetorin e pavarësisë.Presidenti Thaçi ka falënderuar atë për pjesëmarrjen në festimet e dhjetëvjetorit të pavarësisë së Kosovës.“Vlerësoj lartë vizionin e presidentit Macron për perspektivën e qartë që shtetet e Ballkanit Perëndimorë  duhet të kenë për anëtarësim në Bashkim Evropian”, ka thënë presidenti Thaçi.Ai ka theksuar se roli i Francës në rajon është shumë i rëndësishëm në sigurimin e paqes afatgjatë dhe krijimin e stabiliteti të qëndrueshëm.Nga ana tjetër, Bruno Questel, përfaqësues zyrtar i Francës në emër të presidentit Macron ka uruar presidentin dhe gjithë qytetarët për dhjetëvjetorin e pavarësisë së Kosovës.Në fund, presidenti Thaçi ka thënë se marrëdhëniet e mira bilaterale me Francës duhet t’i forcojmë edhe në ekonomi, arsim dhe kulturë. /Telegrafi/