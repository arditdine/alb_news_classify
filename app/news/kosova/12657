Korporata Energjetike e Kosovës(KEK), përmes një njoftimi, ka reaguar ndaj KEDS-it/KESKO, të cilët, sipas tyre, kanë keqinformuar opinionin publik, lidhur me furnizimin me energji elektrike.KEDS, gjatë ditës kishte paralajmëruar se reduktimet që ndodhen sot në gjithë Kosovën janë për shkak të daljes nga sistemi të një blloku të Korporatës.Lidhur me këtë, KEK-u ka bërë thirrje publike ZRRE-së si rregullator i sektorit të ndërhyj dhe të ndalojë veprimet e papërgjegjshme të mashtrimeve publike të operatorëve të licencuar KEDS/KESCO si furnizues publik.“Korporata Energjetike e Kosovës njofton opinionin publik se mungesa e furnizimit me energji elektrike, sot gjatë tërë ditës është papërgjegjësi dhe dështim i KEDS/KESCO dhe jo i KEK-ut apo KOSTT-it, apo gjoja daljes nga sistemi të “Bllokut B1” të “Kosovës B”, siç spekuluan me herët në media zyrtarët e KEDS/KESCO”, thuhet në njoftim.Në reagim thuhet se ka njoftuar operatorët për planin e prodhimit sot dhe nga ky moment nuk ka asnjë përgjegjësi për furnizim të qytetarëve me energji elektrike.“KEK-u siç edhe është i obliguar me kontratë dhe duke respektuar rregullat e tregut në fuqi, me kohë, që dje në mëngjes ka njoftuar operatorët për planin e prodhimit sot dhe nga ky moment nuk ka asnjë përgjegjësi për furnizim të qytetarëve me energji elektrike. Përndryshe, për sa i përket njësisë “B1”, përkundër faktit se sipas planit ajo duhej të lëshohej në punë nesër në mëngjes, falë angazhimit maksimal, në mënyrë që qytetarët të mos vuajnë pasojat e dështimeve të  KEDS/KESCO, KEK-u ka lëshuar në punë këtë njësi sot në ora 20:45”, thuhet më tej në reagim.“Duke tentuar të mbulojë dështimet e veta në përmbushjen e obligimeve kontraktuale dhe përgjegjësive që ka me kontratë për furnizim të qytetarëve me energji elektrike, në vazhdimësi ky operator fajin dhe përgjegjësinë po tenton t’a gjuan tek akterët tjerë siç janë  KEK-u apo KOSTT-i, siç ndodhi edhe sot ku gjatë tërë ditës la në terr pjesën më të madhe të qytetarëve.Në këtë rast, bëjmë thirrje publike ZRRE-së si rregullator i sektorit të ndërhyj dhe të ndalojë veprimet e papërgjegjshme të mashtrimeve publike të operatorëve të licencuar KEDS/KESCO si furnizues publik.Ndryshe, KEK është dëshmuar me dhjetëra herë se është në krye të detyrës dhe me përgjegjësi të lartë kryen obigimet e saj në të gjitha drejtimet në rrethanat operative dhe kushteve klimatike”, thuhet në fund të reagimit. /Telegrafi/