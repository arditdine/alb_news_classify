Ka përfunduar takimi i krerëve të shtetit në zyrën e presidentit, Hashim Thaçi, lidhur me çështjen e arrestimit të gjashtë shtetas turq nga autoritetet kosovare.Burime të Radiotelevizionit Dukagjini kanë bërë të ditur se në diskutimet e sotme mes liderëve kryesorë të shtetit, është vendosur që nesër shkarkohet drejtori i AKI-së Driton Gashi.E gjithë kjo pas zhvillimeve të fundit lidhur me arrestimin dhe deportimin e gjashtë të ashtuquajturve gylenistë.Sipas të njëjtave burime presidenti i Kosovës Hashim Thaçi dhe kryeministri Ramush Haradinaj, pritet të marrin vendim për shkarkimin e drejtorit të Agjencisë së Inteligjencës Driton Gashi.Gjithashtu, KlanKosova mëson se nesër pritet të shkarkohet edhe ministri i Punëve të Brendshme, Flamur Sefaj.