Komisioneri Europian për Zgjerim dhe Fqinjësi të Mirë, Johannes Hahn shprehet optimist që Kosova dhe Serbia mund të zgjidhin të gjitha mosmarrëveshjet deri vitin e ardhshëm. Ta paktën kështu pretendoi gjatë një intervistë për televizionin e Beogradit “N1”. Ndërsa më tej shton se pret nga dy shtetet të arrijnë marrëveshjen e shumëpritur përfundimtare.“Ne qëllimisht nuk propozuam ndonjë datë. Bisedimet nuk janë të lehta dhe palëve u duhet t’u jepet mundësia për të gjetur një zgjidhje të qëndrueshme ligjore. Ashtu si i gjithë procesi, cilësia dhe shpejtësia janë të rëndësishme”.Ai nënvizoi se dialogu është në të mirën e dy shteteve, sidomos në rrugën drejt BE-së.“Në të kaluarën dëgjonim në Kosovë: Pse të flasim, kjo i shërben vetëm Serbisë. Por është në interes të Kosovës që të arrihet normalizimi me Serbinë”, shton më tej zyrtari i Unionit.Hahn komentoi edhe strategjinë e zgjerimit të BE-së dhe thënë se është shumë pozitive për Ballkanin. Pavarësisht se është vendosur 2025 si datë e mundshme kur mund të pranohet vende anëtare, eurokomisioneri theksoi se të gjitha shtetet që synojnë integrimin, duhet të plotësojnë kushtet e vendosura nga Unioni./abcnews.al