Ish kryeadministratori i parë i UNMIK-ut në Kosovë, Bernard Kushner ka folur rreth Gjykatës Speciale, duke thënë se një gjykatë e tillë nuk e bën Kosovën të duket mirë në sferën ndërkombëtare.“Besoj që e ka dëmtuar imazhin e Kosovës në botë. Kam qenë dëshmitar, për sa i përket Bosnjes, po e them me shumë kujdes dhe me shumë respekt për të Drejtën Ndërkombëtare, kam uruar që është një progres shumë i madh në botë, por të gjykosh prej larg, ndoshta për të gjykuar, ka qenë ligji i Millosheviqit apo paraprak është shumë e vështirë”.“Unë di një gjë, kam lexuar në vendin tim, në Francë, mediat amerikane, italiane, spanjolle, gjykime për Kosovën të cilat nuk janë të drejta”, tha Kushner në Zona B të Klan Kosovës, duke thënë se një gjykatë e tillë nuk është e nevojshme.“Është një ambient në Lindjen e Mesme që është katastrofike, atëherë ka qenë në Ballkan, Ballkani gjendet në Evropë dhe është histori e gjatë mes myslimanëve, ortodoksëve, krishterëve, janë shekuj me radhë. Çfarë duhet dhe që mund të krahasohet është një komision i përzier për pajtimin dhe drejtësinë dhe kjo sigurisht që nevojitet por Gjykatë në të dy anët jo, nuk është e nevojshme”.“Që të bëhet gjykim historik, për të kuptuar se çfarë ka ndodhur, të studiohet dhimbja në të dy anët, janë dy pesha që duhet të maten. Nuk mundemi ta shikojmë dhunën që është bërë ndaj kosovarëve dhe të krahasohet me bombardimet në Serbi”, tha ai.“Njerëzit duan të flasin mes vete, nuk duhet të numërohen, të maten të vdekurit, nuk duhet të harrohen gjithsesi, por nuk është e dobishme. Drejtësia Ndërkombëtare ka qenë progres shumë i rëndësishëm edhepse nuk është e përkryer. Kur nuk do të ketë më luftë ndoshta do të ketë drejtësi”.Kushner ka deklaruar se Kosova është i vetmi sukses i Kombeve të Bashkuara ndonëse sipas tij, ka pasur progres por ende ka shumë punë për tu bërë.“Të vendosësh që nuk ka pasur progres është diçka e pavërtetë, ka pasur shumë përparim dhe do të ketë ende se asgjë nuk është kryer ende”.“Sigurisht se drejtësia nuk është e përkryer, ka papunësi në Kosovë, asgjë nuk ka përfunduar ende por çfarë përparimi është bërë nisur nga asgjë. Çfarë shprese për të rinjtë, ata nuk e kanë njohur atë periudhë, sigurisht se duan punë dhe unë i kupto. Do tu gjejmë punë por duhet gjithashtu të ketë investime këtu që të ketë para për të zhvilluar industrinë”.“Unë mendoj se kemi qenë të rreptë me Kosovën. Klaus Reinhardt, gjeneral gjerman ka thënë me një francez, Franca dhe Gjermania edhe neve na është dashur kohë e gjatë për tu pajtuar por jemi pajtuar”.“Ai tha se kemi bërë gjërat në Kosovë dhe ka qenë i vetmi sukses i Kombeve të Bashkuara, nuk mund të themi se është sukses i përkryer por megjithatë është i kënaqshëm”, tha Kushner.