Xhevdet Qeriqi, kryetar i Këshillit për Mbrojtjen e Veteranëve të UÇK-së, ka thënë se vepra e familjes Jashari dhe e Komandantit Legjendar Adem Jashari duhet nderuar e çmuar edhe më shumë.Duke folur për listat e fryra të veteranëve të luftës, kryetari i Këshillit për Mbrojtjen e Veteranëve të UÇK-së tha se kjo ka bërë që luftëtarët të shihen ndryshe nga populli.Në një bisedë me hetues të Prokurorisë së Shtetit, Qeriqi tha se u ka ofruar atyre mënyrë më të lehtë për të zbuluar se kush ka qenë e kush jo në luftë.“Mënyra më e lehtë është shfrytëzimi i arkivave të ushtarëve të UÇK-së. Janë arkivat dhe Prokuroria e Shtetit mund të bazohet në ato arkiva për të parë numrin e saktë të ushtarëve të UÇK-së.Janë tri arkiva, dhe në të tri ato mund të gjenden të gjithë emrat. Nuk dalin 60 mijë veteranë, por janë rreth 15-17 mijë sosh. Edhe Kryeparlamentari [Kadri Veseli] e ka pranuar se janë fryrë listat, por fatkeqësisht nuk po merren organet e rendit me këtë punë”, theksoi Qeriqi. (b.an)