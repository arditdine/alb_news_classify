Zyrtari ligjor i Ministrisë së Zhvillimit Eknomik (MZHE) ka marrë përsipër që mos të zbatojë as vendimin e Këshillit Ndërministror e as interpretimin ligjor të Zyrës së Kryeministrit, që të gjendet një zgjidhje e përkohshme me qëllim zhbllokimin e Telekomit të Kosovës.Derisa Zyra e kryeministrit e konsideron të mjaftueshëm vendimin e Këshillit ndërministror, zyrtari ligjor i MZHE-së ka udhëtuar në Kanada, për çka e ka bllokuar Telekomin e Kosovës, duke e lënë pa drejtor funksional.Bordi i pakompletuar i Telekomit të Kosovës e ka pamundësuar shpalljen e konkursit për drejtor.Qeveria e Kosovës më 22 shkurt ia vazhdoi mandatin Agron Mustafës edhe për tre muaj.Drejtori i Telekomit të Kosovës, Agron Mustafa tha se proceset në Telekomin e Kosovës janë bllokuara.“Nuk e di pse nuk e zbaton vendimin MZHE-së”, tha Mustafa për RTK-në.Ai bëri me dije se deri më sot nuk ka marrë ndonjë njoftim për vendimin e qeverisë.Sipas tij, janë qindra e mijëra punë që bëhen në Telekomin e Kosovës.