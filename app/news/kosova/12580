Klan Kosova ka siguruar vendimin e Gjykatës Themelore të Mitrovicës, me të cilin refuzohet kërkesa për paraburgimin e dy policëve, të dyshuar për asgjësimin e provave në rastin e vrasjes së Oliver Ivanoviç.Në dokumentin që mban emërtimin e Republikës së Kosovës në tri gjuhë, por që ai në shqip është shkruar me gabime, gjyqtarja e procedurës paraprake Lidija Vuquroviç, ka pranuar se gjatë shqyrtimit gjyqësor janë konstatuar shkeljet dhe lëshimet e të dyshuarve.Mirëpo, sipas saj, Prokuroria me asnjë rrethanë apo fakt nuk e ka vërtetuar kërkesën e saj, se Dragisha Markoviç dhe Zharko Jovanoviç, mund të ndikojnë në dëshmitarë, apo të dëmtojnë dëshmitë.Për më tepër, ajo e ka konsideruar të pabazë arsyetimin e Prokurorisë, se të dyshuarit mund të përsërisin veprën penale për të cilën janë arrestuar. Në vendim, thuhet se vepra e bërë në këtë rast, nuk ka mundësi të përsëritet më.◄ PasPara►Foto 1 nga 4 /klankosova