Qeveria e Kosovës miratoi sot kërkesën drejtuar Kuvendit të Republikës së Kosovës për tërheqje të Projektligjit për Ratifikimin e Marrëveshjes për Kufirin Shtetëror në mes të Republikës së Kosovës dhe Malit të Zi, ndërsa me këtë rast kryeministri i vendit, Ramush Haradinaj ka thënë se që nga e mërkura janë të gatshëm për seancë, në të cilën do të votohet për Demarkacionin.Haradinaj tha se tërheqja e Projektligjit për Ratifikimin e Marrëveshjes për Kufirin Shtetëror në mes të Republikës së Kosovës dhe Malit të Zi është bërë me qëllim të inkoorporimit në ligj të marrëveshjes së dy presidentëve, atij të Kosovës dhe Malit të Zi.“Brenda ditës, dikur rreth orës 16:00 ja kthejmë Kuvendit. Që nesër jemi të gatshëm për seancë. Me siguri seanca do të thirret ose nesër ose pasnesër. Pasnesër gjithqysh se nuk kemi mundësi me prit më shumë. Gjasa më të vogla ka nesër mu thirr”, tha Haradinaj. /Telegrafi/