Kryetari i Nismës Socialdemokrate, Fatmir Limaj, në 10 vjetorin e Pavarësisë së Kosovës, ka uruar 10 vjetorin e pavarësisë, duke kujtuar mundin e sakrificën e njerëzve të këtij vendi, të cilët me dekada për të realizuar këtë ëndërr.Në urimin e Limajt thuhet se të gjithë bashkë duhet të punojmë fort që ta forcojmë vendin tonë, ta zhvillojmë ekonominë e vendit dhe ta rrisim mirëqenien e qytetarëve tanë.Urimi i plotë i Limajt:URIME KOSOVË 10 VJETORI I PAVARËSISË!Të dashur qytetarë të Republikës së Kosovës, sot, bëhen 10 vjet nga shpallja e Pavarësie së Kosovës. Pavarësia e vendit është arritur më shumë mund e sakrifica.Ne, sot kujtojmë mundin e sakrificën e njerëzve të këtij vendi, të cilët me dekada e shekuj janë përpjekur për të realizuar këtë ëndërr, e cila vjen si rezultat i kontributit shekullor të shumë gjeneratave.Gjenerata jonë jemi me fat që jemi dëshmitarë të një akti të madh siç është shpallja e pavarësisë. Pjesë e shënimit të atij momenti historik ka qenë secili qytetar i vendit.Me shekuj është punuar për të ardhur deri te çlirimi dhe se procesi i ndërtimit të shtetit nuk përfundon me një dekadë. Në këto 10 vjet shtet kemi arritur suksese të mëdha, por kjo nuk është e mjaftueshme.Ne të gjithë bashkë duhet të punojmë fort që ta forcojmë vendin tonë, ta zhvillojmë ekonominë e vendit dhe ta rrisim mirëqenien e qytetarëve tanë. Kosova është e shenjtë.Lavdi dëshmorëve të Kombit! Urime viti jubilar i Pavarësisë së Kosovës! /Telegrafi/