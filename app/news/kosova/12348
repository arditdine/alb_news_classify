Pas ndalimit të vendosur ndaj Marko Gjuriqit dhe Aleksandar Vulinit, edhe ministrit të Kulturës së Serbisë, Vladan Vukosavljeviç, nuk i është lejuar të hyjë sot në territorin e Kosovës.Siç raportojnë mediat serbe, përcjell Telegrafi, rreth orës 11:30, policia e Kosovës e ndaloi kalimin e ministrin Vukosavljeviç në kufirin e Jarinjes, megjithëse vizita e tij ishte paralajmëruar.Sipas mediave serbe, ministri serb ka thënë se mos lejimi që ai të vizitojë sot dhe nesër manastiret dhe tempujt është një gabim serioz dhe një dështim i madh që nuk kontribuon në gjendjen e përgjithshme. Ndërkohë, Policia e Kosovës përmes një njoftimi për media, ka bërë të ditur se forcat e shumta të policisë në Jarinje kanë dalë për shkak të ndalimit të hyrjes në Kosovë të zyrtarëve serbë Aleksandër Vulin dhe Marko Gjuriq. /Telegrafi/