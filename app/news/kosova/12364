Presidenti i Kosovës, Hashim Thaçi dhe kryeministri Ramush Haradinaj, janë takuar sonte.Takimi kishte për qëllim kordinimin e punëve të përbashkëta shtetërore për menaxhimin e situatës së sigurisë.Po ashtu në këtë takim janë diskutuar edhe tema tjera të interesit shtetëror.Presidenti Thaçi dhe kryeministri Haradinaj gjatë ditës së sotme kanë mbrojtur intervenimin e Policisë së Kosovës në veri të vendit, për arrestimin e Marko Gjuriqit.Takimi i dy zyrtarëve shtetërorë vjen pas zhvillimit të aksionit të Policisë së Kosovës në veri të vendit, ku është arrestuar i ashtuquajturi drejtor i zyrës serbe për Kosovë, Marko Gjuriq.Telegrafi ka provuar të kontaktoj me kabinetet e dy krerëve shtetëror për të marrë më shumë informacione rreth këtij takimi, por ata nuk janë përgjigjur. /Telegrafi/