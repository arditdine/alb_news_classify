Ish-ministri i Administrimit të Pushtetit Lokal, Sadri Ferati, ka bërë me dije se Asociacioni i komunave me shumicë Serbe nuk mund të themelohet njëanshëm.Në këtë intervistë dhënë për gazetën “Epoka e re”, Ferati ka thënë se paralajmërimi i Listës Serbe, se asociacionin mund ta themelojë pa miratimin e institucioneve të Kosovës, është i gabueshëm.Sipas tij, këto sjellje të Listës Serbe mund ta dëmtojnë frymën e dialogut për normalizim të marrëdhënieve ndërmjet dy shteteve.Ferati u ka bërë thirrje partive shqiptare për unitet rreth temave të mëdha që e presin vendin, edhe në rastin e tanishëm të themelimit të Asociacionit të Komunave me Shumicë Serbe.