Deputeti i Lidhjes Demokratike të Kosovës, Driton Selmanaj ka thënë se do të ishte më mirë që nesër të mos mbahet seanca e Kuvendit për ratifikimin e Marrëveshjes për demarkacionin e kufirit me Malin e Zi, nëse koalicioni qeverisës nuk i ka votat për ta ratifikuar këtë marrëveshje.Selmanaj thotë se tani telashet serioze janë me Listën Serbe, gjë që nuk i shërben këtij koalicioni qeverisës që jetëgjatësinë e vet e ka të varur nga votat e Listës Serbe.Sipas Selmanajt, akoma janë 2-3 vota, ose më shumë që nevojiten për kalimin e demarkacionit, që shfaq se do të ketë shumë telashe serioze që kjo të tejkalohet nesër, përkundër që pritjet janë shumë të mëdha.Sipas tij nëse nuk janë votat e duhura për ta ratifikuar këtë marrëveshje do të ishte më mirë që të mos mbahej fare kjo seancë, për faktin se nesër pritet që në Kosovë të qëndroi delegacioni i lartë nga Parlamenti Evropian.“Ndoshta kishë me qenë mirë që as nesër të mos mbahet seanca nëse nuk i kanë votat, ta shtyjnë për ndonjë ditë tjetër. Sidomos në ditën kur Kosova vizitohet nga presidenti i Parlamentit Evropian të BE-së. Sepse çka nëse nuk kalon demarkacionit, pasojat do të ishin të pashpjegueshme”, ka thënë Selmani në emisionin Click në RTV 21.Selmanaj tha disa fjalë për kryeministrin Ramush Haradinaj dhe veprimet e tij gjatë seancës së kaluar drejtuar LDK-së, ku sipas tij këto nuk ishin veprime prej një politikani, por prej dikujt që ka deficit intelektual e edhe të vlerave njerëzore.Megjithatë Selmanaj deklaron se të nesërmen kryeministri erdhi në vete dhe pranoi vërejtjet e LDK-së, që sipas tij është një veprim i mirë.Seanca për ratifikimin e demarkacionit është caktuar të mbahet nesër, ndërsa më  herët deputeti i PDK-së, Elmi Reçica ka pranuar se i duhen edhe dy vota koalicionit qeverisës që të ratifikohet marrëveshja e demarkacionit mes Kosovës dhe Malit të zi, në Kuvendin e Kosovës.Ndërsa Kryetari i Kuvendit të Kosovës, Kadri Veseli, ka thënë sonte se pret që të mërkurën do të votohet Ligji për demarkimin e kufirit me Malin e Zi.Ai ka deklaruar se beson që deputetët do të jenë të ndërgjegjshëm për kohën e humbur dhe t’i japin drejtim perspektivës europiane të vendit.“Ne kemi përcaktim të qartë evropian dhe perëndimor. Nesër do ta votojmë demarkacionin, që forcon sovranitetin e vendit dhe i hap perspektivë vendit drejt Bashkimit Europian. Jam shumë i sigurt në reflektimin e të gjithë kolegëve deputetë, veçanërisht sepse nesër do të kemi një vizitë historike,meqë vijnë dy zyrtarë të lartë europianë”, ka thënë Veseli. /Telegrafi/