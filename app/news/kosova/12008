Urim Bokshi avokat i Yusuf Karabinës shtetasit turk i arrestuar sot nga Policia thotë se nuk di asgjë se ku ndodhet klienti i tij.Ai për kp tha se nuk e ka asnjë informatë nga institucionet e Kosovës për klientin e tij.Bokshi gjatë ditës ka thënë se të arrestuarit janë dërguar në Stamboll ndërsa pasdite ka pasur dyshime për këtë.Ndërsa mediat turke para gjashtë orësh kanë shkruar se shtetasit turq janë në duar të autoriteve turke.Edhe ministri i Punëve të Jashtme Behgjet Pacolli tha për KosovaPress pas takimit që është mbajtur në Presidencë se beson se ata tashmë janë në Turqi e jo në Kosovë siq po thuhet.Edhe një burim nga Policia bën të ditur se të arrestuarit janë deportuar për Turqi.KosovaPress ka kontaktuar edhe me zyrtarë të Aeroportit Ndërkombëtar “Adem Jashari” të cilët kanë deklaruar se sonte nuk ka asnjë aeroplan që do të flututorjë për në Stamboll.