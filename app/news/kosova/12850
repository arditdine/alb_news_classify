Reshjet e dëborës në Qarkun e Kukësit vijojnë me intensitet. Vështirësi janë krijuar në akset kombëtare, veçanërisht në rrugën e Kombit.Reshjet e dëborës po shoqërohen me erë të fortë.Firma kontraktore e mirëmbajtjes së rrugës thotë se ka vënë në punë të gjitha kapacitet në mjete e punonjës për mbajtjen në gatishmëri të rrugës së Kombit. Mjetet po hedhin kripe. Nuk kanë munguar edhe aksidentet, por pa pasoja, raporton Top-Channel.Aktualisht të gjitha akset nacionale duke filluar nga Rruga e Kombit qarkullohen normalisht.Në rrugën e Kombit së bashku me firmat kontraktore me makineritë e tyre, po qarkullon edhe policia e cila këshillon shoferët që të bëjnë kujdes dhe të jenë të pajisur me zinxhirë.Problematike situata pritet të jetë gjatë natës, ku pas temperaturave nën zero do të ketë dhe ngrica.