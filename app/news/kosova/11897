Kuvendi i Kosovës nuk arriti sërish të votojë ratifikimin e Demarkacionit me Malin e Zi, teksa punimet nisën me një tubim pro marrëveshjes.Në hyrje të Kuvendit, një nga manifestuesit hodhi vezë në drejtim të Albin Kurtit, duke ndjekur një nga modelet e protestave të lëvizjes Vetëvendosje. Deputetët vendosën në shumicë për ta shtyrë votimin.Ligjvënësit nuk ranë dakord për disa prej pikave të projekt-ligjit. Debat shkaktoi raporti i Komisionit Shtetëror, që akuzon qeverinë pararendëse të Isa Mustafës se i ka falur Malit të Zi zona në pronësi të familjeve kosovare. Deputetët e LDK paralajmëruan se nuk do ta votojnë pr/ligjin, nëse përfshihet ky raport.Për Kryeministrin Ramush Haradinaj është absurd fakti që LDK nuk pranon raportin, por pranon ndryshimet e dakordësuara nga presidentët Thaçi e Vujanoviç, që korrigjojnë pikërisht gabimet e konstatuara në raport.“Kaq probleme keni me tokën që jua kanë lënë gjyshërit e stërgjyshërit? Ju po pranoni deklaratën e dy presidentëve dhe veç raportin spo e doni. As një gërmë si hiqet këtij ligji, lërini qytetarët pa liberalizim po të doni”.Lëvizja Vetëvendosje është kundër marrëveshjes edhe pse ajo është kusht për liberalizimin e vizave. Po ashtu edhe Lista Serbe, e cila kërkon që më parë të miratohet marrëveshja për Asociacionin.Tv Klan