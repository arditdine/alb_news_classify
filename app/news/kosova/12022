Shefi i diplomacisë gjermane Sigmar Gabriel në të njëjtën ditë e ka vizituar Beogradin e Prishtinën dhe në të dy këto kryeqytete vendesh me marrëdhënie të parregulluar ka kërkuar normalizimin e tyre, transmeton Koha.net.Mediet serbe, ndërkaq, shkruajnë se Gabriel ndryshe ka folur në Beograd e ndryshe ka folur në Prishtinë.Sipas Tanjugut, Gabriel, gjatë konferencës me kryetarin e Serbisë Aleksandar Vuçiq ka thënë se Gjermania, sikur dhe BE–ja, dëshiron, “të shkarkohet situata ndërmjet Beogradit e Prishtinës, Serbisë e Kosovës”.Pak më vonë por në të njëjtën ditë, Gabriel ka qenë shumë më konkret: “Nëse Serbia dëshiron përparim drejt BE-së, kushti primar është përparimi i sundimit të ligjit, por natyrisht se është e rëndësishme edhe njohja e pavarësisë së Kosovës”.Ai po ashtu ka theksuar se këtë ua ka thënë më herët edhe zyrtarëve të Serbisë në Beograd. (b.an)