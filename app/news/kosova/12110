Politologu Belul Beqaj ka vlerësuar se fati i marrëveshjes për ratifikimin e demarkacionit në mes të Kosovës dhe Malit të Zi ka mbetur në duar të politikës së pamëshirshme që ka obsesion pushtetin.Megjithatë, ai ka thënë se Lista Serbe mund ta ndryshojë qëndrimin për demarkacionin por, sipas Beqajt, pasojat e ndryshimit të këtij qëndrimi do të jenë të mëdha për Kosovën.Në këtë intervistë dhënë për gazetën “Epoka e re”, ai ka deklaruar se nëse Lista Serbe e voton demarkacionin, do ta kushtëzojë me votimin për asociacionin e komunave me shumicë serbe sipas Marrëveshjes së Brukselit, e jo sipas mendimit të Gjykatës Kushtetuese, do të kërkojë komuna të reja dhe do ta kushtëzojë transformimin e FSK-së në ushtri.