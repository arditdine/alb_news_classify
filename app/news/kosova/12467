Merr fund ngërçi parlamentar në Kosovë, sa i përket votimit të marrëveshjes së Demarkacionit me Malin e Zi.Koalicioni qeverisës njoftoi arritjen e dakordësisë me LDK-në e Isa Mustafaës, për votimin e marrëveshjes mes presidentit të Kosovës Hashim Thaçi dhe homologut të tij, Film Vujanoviç. Kryeministri Haradinaj konfirmoi përmes rrjeteve sociale se koalicioni u tërhoq nga pengesa politike dhe siguroi unitetin e parlamentit.AAK e Haradinajt kërkoi që bashkë me këtë marrëveshje të votohej edhe raportin i komisionit parlamentar të udhëhequr nga ish-deputeti i LDK-së, Shpejtim Bulliqi, por kjo kundërshtohej nga LDK-ja, që bllokoi 2 herë kalimin e Demarkacionit në parlament.Pranimi i kushtit të LDK-së u përshëndet nga kreu i grupit parlamentar Abdullah Hoti, i cili ftoi gjithashtu edhe Lëvizjen Vetëvendosje, të votojë pro Demarkacionit. Kundër marrëveshjet është shprehur edhe Lista Serbe, që shtyn drejt avancimit të Asociacionit të komunave me shumicë serbe.Seanca për votimin e Demarkacionit do të zhvillohet të mërkurën. Kosova do të plotësojë në këtë mënyrë kushtin kryesor të vendosur nga BE për liberalizimin e vizave dhe avancimin drej procesit të integrimit.Tv Klan