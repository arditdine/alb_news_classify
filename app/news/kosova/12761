Kryetari i Kuvendit të Kosovës, Kadri Veseli ka folur sot para deputetëve të Kuvendit lidhur me rastin e djeshëm, të arrestimit dhe deportimit të gjashtë shtetasve turq.Veseli tha se nuk ka qenë aspak i informuar për rastin.Ai tha se është njoftuar nga familjarëve e të arrestuarve, pasi janë mësimdhënës dhe në ato shkolla tha se janë shkolluar shumica e fëmijëve të bartësve të institucioneve, përfshirë edhe fëmijët e tij.“Fatkeqësia ka qenë që kanë lajmëruar vonë familjarët”, tha Veseli, duke shtuar se kur e ka kuptuar çështja thuajse kishte përfunduar.Sipas Veselit, edhe nëse të arrestuarit do të ishin terrorist është dashur të shkohet në bazë të procedurave dhe me dinjitet.“…Çka bëmë tash, i dorëzuam njerëzit… si me i kidnapu…”, tha Veseli.Kryetari i Kuvendit tha se shkarkimi i ministrit të Brendshëm dhe i drejtorit të AKI-së është e drejtë, por sipas tij kjo nuk është pjesa e fundit e përgjegjësisë.Ai tha se përgjegjës për këtë janë edhe presidenti dhe kryeministri.Kreu i Kuvendit të Kosovës tha se rasti i arrestimit dhe deportimit të shtetasve turq nuk do t’i ndihmojë partneritetit me shtetin e Turqisë.“Ky veprim na e ka ulë kokën shumë”, tha Veseli. /Telegrafi/