Qeveria e Kosovës ka dënuar aktin e sulmit mbi Konsullatën e Përgjithshme të Republikës së Kosovës në Strasbourg, si dhe shkatërrimin e Stemës së Republikës së Kosovës dhe heqjen e flamurit shtetëror nga objekti i Konsullatës.“Sulmi që ndodhi në fundjavën e kaluar mbi Konsullatën e Përgjithshme dhe shkatërrimi i simboleve shtetërore, është një akt i papranueshëm që cenon integritetin e shtetit të Kosovës. Republika e Kosovës është shtet sovran që respekton ligjet dhe të drejtën ndërkombëtare dhe vepron me përgjegjësi në marrëdhëniet ndërkombëtare si një faktor i rëndësishëm i paqes dhe stabilitetit”, thuhet në njoftimin e qeverisë.Lexo po ashtu:Sulmohet konsullata e përgjithshme e Kosovës në Francë (Foto)Qeveria e Kosovës ka shprehur indinjatën e thellë ndaj këtij akti dhe duke vlerësuar angazhimin e menjëhershëm të organeve franceze, kërkon nga ato që të zbulojnë dhe të kapin autorët si dhe t’i nxjerrin ata përpara drejtësisë.Lidhur me këtë sulm ka reaguar edhe zëvendëskryeministri Enver Hoxhaj, i cili ka bërë thirrje që të gjenden fajtorët dhe të garantohet siguria e diplomatëve të Kosovës që gjenden në Strasburg.“E dënoj ashpër sulmin vandal ndaj Konsullatës së Kosovës në Strasburg. Ftoj autoritetet t’i gjejnë personat përgjegjës dhe ta garantojnë sigurinë e diplomatëve tanë atje”, ka shkruar Hoxhaj në Tëitter.Konsulli i Kosovës në Strasburg bëri të ditur për këtë ngjarje në një postim në Facebook. Ai njoftoi se ngjarja ka ndodhur gjatë vikendit. /Telegrafi/Strongly condemn the vandal attack against #Kosovo Consulate in #Strasbourg! We urge authorities to undergo investigations to find those responsible, and assure the safety of our diplomats. pic.twitter.com/5vHvh0sy9U— Enver Hoxhaj (@Enver_Hoxhaj) February 26, 2018