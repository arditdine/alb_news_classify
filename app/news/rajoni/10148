Produkti i Brendshëm Bruto (PBB-ja) u rrit me 3.6% në tremujorin e katërt të vitit 2017 krahasuar me të njëjtin tremujor të vitit të kaluar dhe me 0.8% në krahasim me tremujorin e tretë të 2017, sipas të dhënave nga Instituti Ndërkombëtar i Statistikave.Vlerësimet paraprake për PBB-në në kontekstin e kushteve të përgjithshme për përgatitjen e indikatorëve afatshkurtër bazohen në informacionin paraprak afatshkurtër (subjekt i përditësimeve dhe rishikimeve të njëpasnjëshme) në vlerësimet e ekspertëve dhe modelet për komponentët e strukturës së PBB-së, për të cilat informatat kryesore në kohën e llogaritjeve nuk kanë qenë në dispozicion. Vlerësimet paraprake të PBB-së për tremujorin e katërt të vitit 2017 u përgatitën brenda 45 ditëve pas periudhës referuese.Ato u paraqitën në një format standard për publikimin e të dhënave tremujore të llogarive kombëtare – çmimet aktuale, pjesët relative të komponentëve në strukturën e PBB-së dhe normat e rritjes në krahasim me tremujorin e mëparshëm dhe krahasuar me të njëjtën periudhë të një viti më parë. Instituti Ndërkombëtar i Statistikave do të përgatisë dhe publikojë vlerësimet paraprake të PBB-së për tremujorin e katërt të 2017-s, më 7 mars të këtij viti.Sipas vlerësimeve paraprake, PBB-ja në terma monetarë, në tremujorin e katërt të 2017, arriti në 27,875 milionë leva bullgare.Vlera e shtuar bruto në tremujorin e katërt të vitit 2017 arriti në 24,060 milionë leva bullgare. Në tremujorin e katërt të vitit 2017, formimi i kapitalit bruto arriti në 6,297 milionë leva bullgare, afërsisht rreth 22.6% e PBB-së. Bilanci i jashtëm (eksportet minus importet) kanë qenë negative.Sipas të dhënave të rregulluara, ritmi i rritjes së PBB-së në tremujorin e katërt të vitit 2017 është 0.8% krahasuar me tremujorin e mëparshëm.Rritja e VSHB-së në tremujorin e katërt të vitit 2017 është 0.9%. Sipas vlerësimeve paraprake nga shpenzimet finale, rritja e PBB-së në tremujorin e katërt të vitit 2017 është shkaktuar nga rritja e konsumit final me 2.2%.Sipas të dhënave të rregulluara, PBB-ja u rrit me 3.6% krahasuar me tremujorin e njëjtë të vitit të kaluar, ndërsa vlera e shtuar bruto u rrit me 3.7%. Për sa u përket komponentëve të shpenzimeve të PBB-së, konsumi final shënoi një rritje pozitive ekonomike me 4.7%. Formimi i kapitalit fiks shënoi rritje me 3.2% krahasuar me tremujorin e njëjtë të vitit të kaluar. Eksportet dhe importet e mallrave dhe shërbimeve u rritën me 2.0% dhe 9.4% secili.