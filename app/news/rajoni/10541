Kryeministri i Greqisë, Aleksis Cipras, deklaroi dje se Shqipëria dhe Greqia do të zgjidhin shumë shpejt disa çështje, të cilat kanë qenë pezull për shumë kohë.Përveç marrëveshjes së detit për të cilën ekipet negociatore do të takohen sërish në Tiranë, është edhe çështja e ligjit të luftës.?Jemi ende në gjendje lufte?, deklaroi dje Cipras.Brime diplomatike nga Ministria e Jashtme e Greqisë, bëjnë me dije për ResPublica se për heqjen e ligjit të luftës është rënë dakord që të kryhet përmes akteve institucionale ekuivalente me atë që përcaktoi vendosjen e tij.Do të jetë presidenti i Greqisë që me anë të një dekreti do të sanksionojë heqjen e një ligji që vijon prej dekadash dhe ekzistencën e të cilit Greqia e ka mohuar duke bërë interpretime juridike të ndryshme.Një arritje për të dyja vendet, por një shenjë e qartë se e majta në Greqi ka predispozitën politike dhe historike të qetësojë ujërat e raporteve me Shqipërinë, shkruan Respublica.