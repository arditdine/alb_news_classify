Zyrtarët e lartë të mbi 30 vendeve europiane, u mblodhën në Sofje të Bullgarisë në takimin e lartë ndërmjet Bashkimit Europian dhe gjashtë vendeve të Ballkanit Perëndimor. Samiti i pari i ketij lloji në 15 vjet, synon të rikonfirmojë ardhmërinë europiane të vendeve të rajonit.Ajo që bie në sy në deklaratën e përbashkët të samitit të Sofjes, është se të gjitha vendeve të Ballkanit u referohen me emrin e përbashkët të Ballkanit Perëndimor dhe përcaktimi i Axhendë së Prioriteteve të Sofjes e përbërë prej gjashtë pikash.E para dhe një nga më të rëndësishmet, ka të bëjë me forcimin e mbështetjes për sundimin e ligjit dhe qeverisjen e mirë. Përmirësimi i mbështetjes për reformën gjyqësore dhe përpjekjet për të luftuar korrupsionin dhe krimin e organizuar, duke përfshirë ndërtimin e kapaciteteve për parandalimin e korrupsionit.Shtrirja e misioneve këshilluese juridike me mbështetje të rritur nga shtetet anëtare dhe nga BE Rritje e monitorimit të reformave përmes misioneve sistematike, të bazuara rast pas rasti. Vendosja e monitorimit në fushën e rasteve të rënda të korrupsionit dhe krimit të organizuar. Bashkëpunim për një matje më të mirë të rezultateve në reformën në drejtësi.Hartimi i mbështetjes për Ballkanin Perëndimor përmes Fondacionit Europian për Demokraci në fushën e medias së pavarur dhe pluraliste, si dhe shoqërisë civileFushat e tjera kanë të bëjnë me luftën ndaj terrorizmit, dyfishimin e programit Erasmus + për të rinjtë e Ballkanit Perëndimor,si dhe rritja e ndërlidhjes në rajon, qoftë kjo infrastrukturore, në fushën e energjisë etj. /ma.me