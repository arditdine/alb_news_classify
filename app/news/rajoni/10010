Presidenti i Turqisë, Recep Tayyip Erdogan ka kërcënuar sërisht kryeministrin e Kosovës Ramush Haradinaj.Duke folur në kongresin e partisë se tij në qytetin Hatay, Erdogan ka thënë se largimi nga detyra i kreut të inteligjencës dhe ministrit të Brendshëm të Kosovës është një gabim historik nga ana e kryeministrit Haradinaj.“Operacioni i fundit në Kosovë (Operacioni i MIT-it në Kosovë kundrejt strukturës së FETO-s në Ballkan) nuk është as i pari, nuk do të jetë as i fundit.Prej këtu e falënderoj presidentin e Kosovës. Por kryeministrit i them “turp”.Sepse largimi nga detyra i kreut të inteligjencës, ministrit të Brendshëm, të cilët na i dhanë anëtarët e organizatës terroriste FETO, është një gabim historik.Sepse ato e bënë detyrën e tyre.Është miku, vëllai ynë kushdo që shkollat e FETO-s ia dorëzon Fondacionit turk Maarif, kush mbyll strehët e tyre të së keqes me pamjen e institucioneve të shoqërisë civile dhe kush i largon agjentët e tij nën pamjen e biznesmenit”, është shprehur Erdogan raporton AA. (TemA)