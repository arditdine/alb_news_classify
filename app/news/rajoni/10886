Beogradi kërcënon, asnjë presje nuk ndryshohet nga Marrëveshja për Asociacionin.Prishtina dëshiron t’u ikë detyrimeve nga Marrëveshja e Brukselit, shkruan “Novosti”.Sipas kësaj gazete ajo do të provojë të ndryshojë Marrëveshjen e nënshkruar për Asociacionin e Komunave Serbe (AKS), transmeton Koha.net.Për Serbinë është e papranueshme të ndryshojë qoftë edhe një presje e Marrëveshjes për Asociacionin e Komunave Serbe dhe lëre më të bëhet një projekt i ri i këtij dokumenti, ashtu siç paralajmëron Prishtina.Beogradi do të kërkojë nga Brukseli, si garant i marrëveshjeve të arritura me shqiptarët e Kosovës, që më në fund të zhbllokohet formimi i AKS-së.Gazeta citon shefin e delegacionit të Kosovës për dialogun midis Beogradit e Prishtinës, të ketë thënë se në dialogun e pritshëm teknik, i cili është caktuar të mbahet në selinë e BE-së në datat 26 e 27 shkurt, do të paraqesë një projekt të ri të Marrëveshjes për AKS-në, i cili duhet të jetë në përputhje me vendimin e Gjykatës Kushtetuese të Kosovës.Kjo Gjykatë thekson se pjesë të Marrëveshjes që kanë të bëjnë me autorizimet e parapara për Asociacionin nuk janë në përputhje me Kushtetutën. (b.an)