Shefi i Grupit Parlamentar të Nismës, Bilal Sherifi, ka thënë se kjo parti është kundër idesë së kryeministrit Ramush Haradinaj që presidenti i Kosovës, Hashim Thaçi të udhëheqë bisedimet finale në dialogun Kosovë – Serbi.Sipas Sherifit, Thaçi në kohën sa ishte në qeveri ka dëshmuar se nuk di të dialogojë duke “i sjellë Kosovës marrëveshje të dëmshme”.“Nisma ka bërë të ditur se mendon që dialogu me Serbinë siç ka filluar duhet të mbyllet brenda qeverisë dhe nuk duhet të transferohet te presidenti, për faktin edhe për shkak të personit, që në cilësinë e kryeministrit ka histori të dobët me marrëveshjet që në kor janë cilësuar si të dobëta. Fusnota, telekomi e të tjera… nuk mundet i njëjti njeri, që ka funksion tjetër të vendoset tash të jetë më i mirë”, ka thënë Sherifi.Sipas tij, dialogun duhet ta udhëheqë qeveria, por nëse kjo refuzohet nga kryeministri Ramush Haradinaj, udhëheqja duhet t’i kalojë Kadri Veselit, si kryetar i partisë më të madhe në koalicionin qeverisës. E nëse as Veseli nuk pranon, sipas Sherifit, kjo mund t’i besohet zëvendëskryeministrit, Fatmir Limaj, që është kryetar i Nismës, përgatiti Koha. (b.an)