Ushtaraku Dritan Demiraj i ftuar në “360 Gradë” në Ora News, foli për “ushtrinë sekrete” të presidenti rus Vladimir Putin, sipas të cilit disa prej tyre veprojnë edhe në rajonin e veriut të Kosovës. Sipas tij, prapa çdo ngjarje në Ballkan, qëndrojnë serbët dhe synimi është shkëmbimi i territoreve midis Kosovës dhe Serbisë.Pjesë nga bisedat:Demiraj: Vagner Grup është një forcë prej rreth 5-6 mijë ushtarë.Jazexhi: Mercenarë.Demiraj: Por që analistët perëndimorë e konsiderojnë si ushtria sekrete e Putinit. Formacion elitë por që ka pasur humbje të mëdha në Siri.Nesho: Por që nuk kanë lidhje me qeverinë…Demiraj: Pa diskutim që kanë lidhje me qeverinë. Nga 2014-2016 janë paguar nga Ministria e Mbrojtjes ruse, pas 193 mln dollarë shpenzime, i ndërpreu. Më pas, grupi lidhi marrëveshje me Bashar Assadin, i cili do të merrte fitime nga shitja e naftës.Zheji: Ata paguhen nga oligarkët rusë jashtë vendit…Demiraj: Vetëm njëri prej tyre. Ka pjesëtarë që veprojnë në Mitrovicë. Këta nuk janë rusë dhe drejtohet nga një prej ish-komandantëve të Arkanit. Së dyti, kemi një lidhje midis shërbimeve sekrete serbe dhe xhandarmërisë. Gjatë kohës së zgjedhjes së Talat Xhaferrit në Maqedoni, dy persona kanë qenë nga shërbimet serbe.Zheji: A mund të vijnë në Tiranë?Demiraj: Sigurisht! Por që janë të identifikuar. Pjesa e Veriut jo rastësisht ka qenë nën kontrollin e këtyre elementëve. Mbrapa të gjithë këtyre skenarëve është skenari i shkëmbimit të territoreve që për mua është thelbësisht antishqiptar. (Ora news)