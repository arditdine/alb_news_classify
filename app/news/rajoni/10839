Sinodi i Shenjtë i Kishës Greke kundërshtoi ashpër projektligjin e miratuar në parlamentin grek për të lejuar kujdestarinë e fëmijeve nga çifte të të njëjtit seks.Në komunikatën e bërë publike, Sinodi ironizon vendimin e parlamentit duke thënë se sërish ?mbizotëroi korrektësia politike? kundër rendit natyror dhe të drejtave të fëmijëve”“Pas kalimit të projektligjit nga Ministria e Punës që u jep të drejtën çifteve të të njëjtit seks të marrin kujdestarinë e fëmijëve, Sinodi i Shenjtë shpreh kundërshtimin e fortë ndaj kësaj zgjidhje të shtetit për të privuar disa fëmijë nga e drejta e rritjes në një familje normale me standardet e atësisë dhe mëmësisë.Nuk është rastësi që sot populli grek ende beson te familja si një vlerë thelbësore?, thuhet në deklaratë.Më tej Kisha kujton se është institucioni më i madh i popullit grek dhe për këtë arsye ka të drejtën e diskursit publik, si çdo institucion tjetër social, pa pretenduar imponimin e pikëpamjeve të saj nga shoqëria.Projekligji u miratua pasi mori mbështetjen e 161 deputetëve nga SYRIZA dhe dy parti të tjera, ndërsa 103 deputetë votuan kundër.Diskutimet dhe më pas votimi u ndoqën në lozhën e parlamentit nga përfaqësues të komunitet LGTB, mes të cilëve edhe Jason-Antigoni Dein, i cili është personi i parë që i ka paraqitur gjykatës greke kërkesën për t?i hequr gjininë nga çertifikata e tij e lindjes, duke shtuar pranë emrit Jason edhe shtesën Antigoni.Nisma e qeverisë greke ka provokuar një debat të ashpër, të cilin pas pak vitesh mund ta shohim edhe në Shqipëri në kuadër të përmbushjes së standardeve europiane për mosdiskriminimin gjinor.