Në skandalin me dëbimin e gjashtë shtetasve turq, shteti i Kosovës përveçse ka shkelur ligjet e veta dhe të drejtat e njeriut të personave që ia dorëzoi Shërbimit Sekret Turk, ka bërë edhe një ngatërresë të tmerrshme: bazuar në dokumentet dhe dëshmitë e siguruara nga ?Koha Ditore?, njëri prej gjashtë turqve është arrestuar dhe deportuar gabimisht, shkruan sot Koha Ditore.Policia me urdhër të AKI-së ka kërkuar të arrestojë shtetasin turk Hasan Hüseyin Demir, por në vend të tij ka arrestuar shtetasin tjetër turk, Hasan Hüseyin Günakan.?A jeni ju Hasan Hüseyin Demir??, e ka pyetur zyrtari i Policisë së Kosovës profesorin e kimisë të shkollës ?Gylistan?. ?Jo nuk jam unë ky person?, ia ka kthyer ai. ?Unë jam Hasan Hüseyin Günakan?.Polici largohet dhe flet me dy pjesëtarët e Agjencisë Kosovare për Inteligjencë, të cilët rrinë jashtë ndërtesës së Aeroportit të Prishtinës. ?Çka të bëj, ky po thotë që nuk është ai që është në listë??. Zyrtarët e AKI-së flasin me dikë në telefon, supozohet që me eprorin. ?Po, po, ky është, dërgojeni!? i thonë zyrtarit policor.