Çmimet e pronave në Bullgari u rritën vazhdimisht nga 6 në 8% në vitin 2017, tha në një intervistë me transmetuesin publik të televizionit kombëtar bullgar Kaloyan Bogdanov, drejtuesi i marketingut të agjencisë së pasurive të paluajtshme.“Rritja raportohet në qytete të mëdha, ndërsa në qytete të vogla është shumë më e ulët,” tha ai. Arsyet lidhen me rënien e normave të interesit në kredi, theksoi Bogdanov.Ai tha se normat e interesit për kreditë ishin në një “nivel historik të ulët”. Në të njëjtën kohë, pagat në Bullgari po rriteshin.Tarifat e qirasë po rriteshin, sidomos në vendet që kishin kompani të jashtme dhe IT, sipas tij, shkruan Sofia Globe.Rritja e çmimeve ishte gjithashtu pjesërisht për shkak të fluturimeve të drejtpërdrejta të linjave ajrore me kosto të ulët drejt qyteteve të mëdha në Bullgari.Çmimet e pronave në Varna janë rritur për tre vitet e fundit, mesatarisht rreth 5% në vit, sipas Institutit Kombëtar të Statistikave. Qyteti më i madhi në bregun e Detit të Zi të Bullgarisë, është ndër pesë vendet në të cilat ka pasur një rritje në marrëveshjet e përfunduara me blerje. Shumica e blerësve ishin bullgarë, përfshirë ata që kishin jetuar jashtë dhe kishin vendosur të ktheheshin në shtëpi. Të huajt, kryesisht rusë dhe britanikë, gjithashtu ishin të interesuar për blerjen e apartamenteve në Varna.