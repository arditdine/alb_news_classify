Bizneset rumune dhe bullgare, si dhe menaxherët e burimeve njerëzore, i frikësohen faktit se kriza e fuqisë punëtore të vitit të kaluar do të përkeqësohet në vitin 2018, pasi një numër i madh punëtorësh të zanateve të ndryshme po vazhdojnë të emigrojnë. Këto të dhëna janë marrë nga një studim i publikuar në janar nga Kienbaum, një kompani kërkimi në fushën e menaxhimit në Gjermani.Mbi 70% të të anketuarve thanë se prisnin që kriza të përkeqësohej në vitin 2018, ndërsa 22% besonin se kriza do të qëndronte ashtu siç ishte në 2017, ndërsa pjesa e mbetur nuk janë përgjigjur fare.Shkaku i krizës në shumë industri është mungesa e theksuar e specialistëve, ndërsa disa industri po rriten aq shpejt saqë është shumë e vështirë për tregun vendas që të ecë me hapin e tyre. Ekziston një luftë jo vetëm në nivel menaxherial, por edhe në nivel specialistësh, shprehet menaxherja e Kienbaum, Loreda Dragomir për shtetin e Bullgarisë dhe Rumanisë.“Tregu nuk është i edukuar sipas strukturave të burimeve njerëzore, ndërsa me gjeneratën Y është shumë e vështirë për të rënë dakord dhe për t’u marrë vesh, sepse ajo është më e interesuar drejt internetit, shtoi znj. Dragomir.Të dhënat e publikuara nga Instituti Kombëtar i Statistikave të Rumanisë tregojnë se Rumania duhet të ketë më shumë njerëz për të mbushur vendet e lira të punës.Shifrat më të fundit, ato që nga gushti i vitit 2017, tregojnë se vetëm 4.8 milionë persona nga një total prej 9 milionësh janë aktualisht në marrëdhënie pune, afërisht një mesatare kombëtare rreth 55%. Megjithatë, sipas pronarëve të bizneseve të ndryshme, shifrat e publikuara nuk e pasqyrojnë realitetin.Pronarët rumunë të biznesit thonë se firmat e ndërtimit dhe bujqësia kanë vështirësitë më të mëdha në gjetjen e stafit të duhur. Problemet kanë filluar të shfaqen në fusha si në tregti, turizëm dhe madje edhe në industrinë e makinave.Valeriu Draghici, pronar i një kontraktori të mesëm të infrastrukturës rrugore, që ka punëtorë në disa vende në Transilvani, i tha BIRN-it se ai është detyruar t’i zhvendosë punëtorët nga një rajon në tjetrin, duke i zhvendosur disa nga Moldavia, në Rumaninë Lindore, për shkak të mungesave të punëtorëve atje. Po bëhet gjithnjë e më e vështirë gjetja e zanatçinjve të vërtetë, tha ai. Shpeshherë më është dashur që të zhvendos disa punëtorë nga një vend në tjetrin edhe brenda natës, vetëm e vetëm që një projekt të përfundohej në kohë, shtoi ai.“Problemi kryesor në këtë drejtim është emigrimi i popullsisë”. Kam humbur dhjetë nga punëtorët e mi më të mirë gjatë vitit të kaluar, të cilët shkuan në Gjermani. Për fat të keq, të rinjtë dhe personat më të aftë janë edhe ata që largohen të parët”, shpjegoi ai më tej. Për shkak të mungesës së fuqisë punëtore të kualifikuar, Rumania ka dyfishuar numrin e punëtorëve që do të marrë nga vendet e treta në 2018, nga 3,500 në 7,000.Edhe Bullgaria po përballet tani me të njëjtin problem, edhe pse norma e saj e papunësisë ishte më pak se 6% në tremujorin e fundit të vitit 2017, një nga normat më të ulëta të papunësisë në të gjithë Bashkimin Europian.Sipas një sondazhi të kryer së fundmi nga Colliers International, rreth 40% e prodhuesve në Bullgari thonë se mungesa e fuqisë punëtore është një prej problemeve kryesore që po ndikon edhe në rritjen dhe zhvillimin e tyre të mëtejshëm.Gjithashtu rreth 1.33 milionë bullgarë tani kanë emigruar jashtë vendit, gjysma e të cilëve kanë ikur që nga momenti kur Bullgaria u bë pjesë e BE-së në vitin 2007. Për t’i dhënë një zgjidhje sa më të shpejtë problemit të mungesës së fuqisë punëtore, Parlamenti bullgar miratoi javën e kaluar një ligj i cili do të lehtësojë importin e punëtorëve nga vendet e treta, një lëvizje të cilën punëdhënësit e kanë kërkuar prej kohësh.Në listën e fundit të publikuar nga Ministria e Punës, është rritur numri i vendeve të punës në të cilat ka mungesë profesionistësh, duke i shtuar kësaj liste edhe kategori të reja, inxhinierë prodhimi, inxhinierë kimikë dhe elektrikë.Ndryshimi i ligjit duhet ta bëjë më të lehtë për kompanitë që veprojnë në Bullgari që të tërheqin profesionistë nga vende të tjera jashtë BE-së.Gjithsesi, sindikatat e kanë kundërshtuar këtë lëvizje, ata nuk duan që t’i mbushin mungesat që kanë në tregun e punës me punëtorë me një kosto më të lirë nga vendet e treta. Sipas tyre, disa prej arsyeve kryesore se përse një numër i madh bullgarësh po largohen nga Bullgaria është për shkak të pagave të ulëta dhe kushteve të këqija të punës.“Arsyet e emigrimit masiv janë çrregullimet ekonomike në Bullgari … kandidatët për vendet e lira të punës nuk duan të punojnë sipas kushteve që ofrojnë punëdhënësit”, tha për BIRN, Vanya Grigorova, këshilltare ekonomike për një nga sindikatat më të mëdha të Bullgarisë, Podkrepa.Sipas ekonomistëve, importimi i punëtorëve të huaj, sidomos i atyre nga vendet e treta do t’i mbajë pagat në nivelin më të ulët të BE-së, larg standardeve mesatare europiane.