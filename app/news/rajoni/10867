Ministrja kroate e Zhvillimit Rajonal dhe Fondeve të Bashkimit Europian (BE), Gabrijela Alac, dhe Përfaqësuesja e Bankës Botërore për Kroacinë, Elisabetta Capannelli, nënshkruan një marrëveshje për shërbime konsulence të rimbursueshme ndaj ndihmës teknike për të mbështetur përgatitjen e Strategjisë Kombëtare të Zhvillimit 2030 (NDS) dhe krijimin e një sistemi të ri të planifikimit strategjik për Kroacinë.Në dhjetor të vitit 2017, qeveria kroate ra dakord për të zhvilluar një Strategji të re Kombëtare Zhvillimi deri në vitin 2030, për të forcuar përkushtimin, koordinimin dhe zbatimin e politikave, duke hedhur në këtë mënyrë themelet për rritjen e mëtejshme ekonomike të Kroacisë, të prosperitetit të përbashkët, kohezionit dhe zhvillimin territorial.Shërbimi këshillues i rimbursueshëm 26-mujor do të ketë tre përbërës kryesorë: mbështetjen për përgatitjen e Strategjisë Kombëtare të Zhvillimit 2030; projektimin dhe mbështetjen e zbatimit të sistemit të planifikimit strategjik dhe zhvillimin e kapaciteteve dhe lehtësimin e zbatimit të politikave.“Duke punuar me ekspertë të njohur të Bankës Botërore, ne do të krijojmë një sistem efektiv dhe efikas të menaxhimit të zhvillimit strategjik, i cili do të na ndihmojë që të lëvizim lehtësisht drejt perspektivës së ardhshme financiare, në krahasim me sistemin për periudhën aktuale 2014-2020, periudhë gjatë së cilës ne nuk kemi pasur dhe nuk kemi asnjë projekt të përgatitur në këtë fushë, ndaj edhe kemi pasur probleme madhore me përdorimin e fondeve të BE-së në fillim të mandatit”, tha Gabrijela Zalac, ministre e Zhvillimit Rajonal dhe Fondeve të Bashkimit Europian (BE) të Republikës së Kroacisë.Ne do të ndërthurin ekspertizën dhe përvojën tonë globale për të ndihmuar autoritetet kroate, që të forcojnë strukturën kombëtare të planifikimit strategjik, gjë që është vendimtare për zbatimin e suksesshëm të axhendës së politikës qeveritare dhe për përdorimin efikas të burimeve kombëtare dhe të BE-së. Së bashku me Ministrinë e Zhvillimit Rajonal dhe Fondet e BE-së, ne presim me padurim zbatimin e suksesshëm të kësaj strategjie të rëndësishme, tha Elisabetta Capannelli, Përfaqësuesja e Bankës Botërore për Kroacinë.Që nga bashkimi me Grupin e Bankës Botërore në vitin 1993, Kroacia ka përfituar nga ndihma financiare dhe teknike, politikat këshilluese dhe shërbimet analitike të ofruara nga institucioni i zhvillimit global. Deri më sot, Banka Botërore ka mbështetur 54 operacione që kanë një vlerë prej rreth 3.5 miliardë dollarësh. Angazhimi financiar i bankave aktuale fokusohet kryesisht në sektorin e transportit, dhe projektet në fushën e shëndetësisë, mbrojtjes sociale dhe inovacionit. Shërbimet këshilluese të rimbursueshme ofrohen nga Banka Botërore për anëtarët e saj. Të gjithë klientët që e kërkojnë këtë shërbim do të paguajnë për të, duke përdorur burimet e tyre ose të palës së tretë, në këtë rast si për shumicën e vendeve të BE-së, Fondet Strukturore dhe Investuese Europiane (ESIF).Ashtu si dhe shërbimet e tjera këshilluese dhe analitike, edhe ky mbështet klientët për të hartuar ose për të zbatuar politika më të mira, për të forcuar institucionet, për të ndërtuar kapacitete të reja, për të informuar strategjitë apo operacionet e zhvillimit dhe për të kontribuar në axhendën e zhvillimit global. Nëpërmjet këtyre shërbimeve, Banka Botërore është në gjendje të ofrojë praktikat më të mira globale, produktet më të fundit dhe të sjellë ekspertë botërorë për të drejtuar këto sfida të ndryshme.