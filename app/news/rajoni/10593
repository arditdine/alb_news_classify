Kroacia duhet të përfitojë nga rritja e ekonomisë së saj për të rritur infrastrukturën dixhitale, nëpërmjet uljes së tarifave të licencimit të telekomit dhe duke ndërmarrë hapa të tjerë, tha javën e kaluar zyra e shtypit e kompanisë, Hrvatski Telekom.Firma më e madhe e telekomunikacioneve në Kroaci me 51% në pronësi të Deutsche Telekom (DT), gjithashtu tha se po merrte në konsideratë blerjet e mundshme në rajonin e Ballkanit, edhe pse ajo ka ende mundësi për t’u zhvilluar edhe brenda tregut të saj vendas.“Besoj se një reformë në transformimin dixhital mund të jetë një nga hapat më të rëndësishëm”, tha kreu ekzekutiv, Davor Tomaskoviç në një intervistë për Reuters.Ai tha se qeveria duhet të ulë tarifat e licencimit të radio frekuencave që, sipas tij, ishin ende ndër më të lartat në Europë, edhe pse nuk dha shifra konkrete. Por ai tha se edhe tarifat për përdorimin e hapësirave publike në ndërtimin e infrastrukturës ishin shumë të larta.“Shumë vende në Europë e ofrojnë atë falas, vetëm që të rrisin zhvillimin dixhital, ndërsa në Kroaci, kostot janë shumë të larta, tha më tej z. Tomaskoviç.Ai u shpreh se një taksë e sheshtë mbi të ardhurat në vend të normës ekzistuese progresive do të rriste pagat neto dhe do të ulte numrin e punëtorëve të kualifikuar që largohen nga Kroacia dhe që dëmton në mënyrë direkte firmat e telekomunikacionit.Ekonomia e Kroacisë u vlerësua mbi 3% vitin e kaluar, por analistët thonë se rritja nuk do të tejkalojë 2% në një periudhë afatgjatë, nëse nuk avancon në realizimin e reformave më emergjente si ulja e taksave dhe krijimi i një sektori publik dhe gjyqësor më efikas. Hrvatski Telekom tha se kishte si synim të vazhdonte me investime kapitale vjetore prej të paktën 1.6 miliardë kunash (263.13 milionë dollarë).“Ne jemi të kënaqur me rezultatet e 2017-s dhe qëllimi ynë këtë vit është të rritemi edhe më tej. Ne besojmë se ekziston një hapësirë për rritje të mëtejshme të tregut në Kroaci, por ne gjithashtu po marrim në konsideratë edhe çdo blerje të mundshme në rajonin e Ballkanit”, shtoi z. Tomaskoviç.Hrvatski Telekom, që kontrollon rreth 60% të tregut vendas të telekomunikacionit, do të publikojë rezultatet e 2017-s më 21 shkurt. 