Mali i Zi zhvillon zgjedhjet presidenciale të dielën e ardhshme dhe sondazhet e deritanishme nxjerrin fitues që në raundin e parë ish-kryeministrin Milo Gjukanoviç.Edhe pse në garë marrin pjesë 7 kandidatë, beteja e vërtetë siç thotë “Zëri i Amerikës” është ajo mes Gjukanoviçit dhe kandidatit të opozitës, Mladen Bojaniç.Bojaniç gëzon mbështetjen e partive më të mëdha opozitare, ndërsa ish-kreu i ekzekutivit ka përkrahjen e koalicionit qeverisës, përfshirë partitë shqiptare e boshnjake.Qëndrimet e tyre, rreth atyre që “VOA” i cilëson si çështje të një rëndësie jetike për vendin, janë diametralisht të kundërta.Kandidati i opozitës është shprehur kundër anëtarësimit të Malit të Zi në NATO dhe nuk e pranon njohjen e Kosovës nga ana e Podgoricës. Ai pretendon se politika e Gjukanoviçit e ka shkatërruar vendin dhe se veprimet e tij shkaktojnë kaos e mosmarrëveshje në vend.Ndërsa për udhëheqësin veteran, Mali i Zi është pozicionuar tashmë pro Perëndimit dhe këtë linjë ka për të vazhduar edhe në të ardhmen me politikat e bashkëpunimit, fqinjësisë së mirë dhe thellimin e proceseve integruese.Votat e komunitetit pakicë, edhe këtë herë pritet të jenë vendimtare në zgjedhje. Gjukanoviç njihet për krijimin e marrëdhënieve harmonike me të gjithë komunitetet etnike në vend, e nga kjo ka përfituar mbështetje të gjerë politike.a.ç