Ministri i Punëve të Brendshme i Serbisë, Nebojsha Stefanoviq ka thënë se nuk ka bashkëpunim të mirë me Policinë e Kosovës në zgjidhjen rastit të vrasjes të politikanit serb, kryetarit të Iniciativës Qytetare ?Liri, Demokraci, Drejtësi? (SDP), Oliver Ivanovic dhe i bëri thirrje EULEX-it që të jetë i përfshirë në mënyrë më aktive në zgjidhjen e këtij rasti.Siç raportojnë mediat serbe, Stefanoviq ka thënë se bëhet fjalë për hetimin e prokurorisë, kurse Serbia është përpjekur për të ushtruar presion mbi Policinë e Kosovës, EULEX-in dhe OKB-në dhe gjithë bashkësinë ndërkombëtare të ushtrojnë presion që ky rast të zgjidhet më shpejt, përcjell Telegrafi.?Serbia është e interesuar në zgjidhjen e këtij rasti, por nuk e shoh dëshirën e palës tjetër?, tha Stefanovic, duke shtuar se në këtë rast nuk ka shkëmbim informacionesh.Siç theksoi ai, mungesa e vullnetit për të bashkëpunuar është parë që nga fillimi, kur janë dhënë deklarata politike dhe shihet edhe tani, kur topi i hidhet Beogradit, se nuk duan të shkëmbejnë informacione.?Do të doja të përfitoj nga rasti që edhe një herë t?i bëj thirrje EULEX-it që të jetë i vetëdijshëm për rolin që ka dhe të angazhohet në mënyrë aktive në zgjidhjen e rastit?, tha Stefanovic.