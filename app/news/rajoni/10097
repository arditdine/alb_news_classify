Një kolonel italian është diagnostikuar me kancer dhe po mbush mediat serbe duke thënë se sëmundja e keqe iu ngjiz në Kosovë për shkak të ndotjes dhe stresit atje.Emerico Maria Laccetti, një kolonel i Kryqit të Kuq i tha Vecernje Novosti se ai u diagnostikua me një ?tumor gjigant të mushkërive? pas kthimit nga Kosova.Sipas Laccetti -t, tumori ishte një pasojë e drejtpërdrejtë e ekspozimit ndaj rrezatimit jonizues që ai përjetoi në Kosovë.Sipas tij, gjithçka ka ardhur nga municionet me uranium të varfëruar që u përdorën nga NATO gjatë bombardimeve në Serbi, nga marsi deri në qershor 1999.Laccetti  u largua nga Kosova dhe u kthye në Romë në korrik të vitit 1999.Detyra e shërbimit të tij ishte të siguronte ndihmë për popullatën në Kosovë.Ai i tha të përditshmes së Beogradit se shpesh e thithte pluhurin dhe grimcat menjëherë pas një sulmi ajror.Sipas kolonelit, ai filloi të përjetonte probleme të frymëmarrjes që në nëntor të të njëjtit vit dhe u diagnostikua me ?një tumor gjigant? në fund të dhjetorit.Ai është në spital më 1 janar, ndërsa një mostër biopsie i është marrë tre ditë më vonë. Diagnoza ishte një formë më e rëndë e neoplazisë.Pas biopsisë, ai filloi kimioterapinë dhe radioterapinë, pas të cilës ushtaraku reagoi mirw.?Pesë për qind e tumorit mbeti, dhe tani unë jam nën kontrollin e vazhdueshëm për shkak se një masë, fjalë për fjalë ?qeramika e rrumbullakët?, është gjetur në tumor si pasojë e rrezatimit dhe të lartë nga temperatura që zhvillohet gjatë shpërthimeve raketore të uraniumit, që është i njohur se i përket teknologjisë bërthamore?, tha Laccetti .Ai shtoi se gjithashtu ka një problem serioz me nyjet dhe eshtrat e tij. Një nga duart e tij është zëvendësuar me një protezë, ndërsa ai gjithashtu përjeton probleme me bërrylat dhe shpatullat e tij.Pas një beteje të gjatë ligjore, një gjykatë e Romës në vitin 2009 i dha Laccetit statusin e një ?viktime të detyrës?, ndërkohë që shkaku i problemeve të tij shëndetësore u zbulua si ekspozim ndaj rrezatimit jonizues.Ai mori kompensim të pjesshëm vetëm në vitin 2012.Themeluesi i Observatorit Ushtarak, Domenico Leggero njoftoi më 24 mars, 2009, se 2,588 ushtarë italianë u sëmurën për shkak të ekspozimit ndaj uraniumit të varfëruar, dhe se 171 prej tyre kishin vdekur.41-vjeçari Giuseppe de Biasi, është viktima e fundit e kancerit nga radhët e ushtarëve italianë të cilët u sëmurën për shkak të ekspozimit ndaj uraniumit.De Biasi ishte dislokuar në Bosnje-Hercegovinë (1999), Kosovë (2003), Afganistan (2010) dhe në Liban (2012), raporton Vecernje Novosti.Por në vitin 2003 nuk ka pasur bombardime në Kosovë, kështu që  nuk kishte nga ta merrte de Biasi uraniumin.Mediat serbe dhe ato ruse prej kohësh duan të krijojnë një database me njerëz që janë sëmurur në Kosovë nga uranium i varfëruar, por deri tani asnjë institucion ndërkombëtarë nuk e ka certifikuar këtë shqetësim. /tesheshi.com/