Një person i panjohur ka hedhur një pajisje shpërthyese në ndërtesën e ambasadës së Shteteve të Bashkuara në Podgoricë.Sulmi ndodhi në orët e para të ditës së sotme.Lajmin e bën të ditur qeveria e Malit të zi përmes një postimi në Tuitter.?Një person i panjohur bëri vetëvrasje me një pajisje shpërthyese. Para kësaj, ai person hodhi një pajisje shpërthyese nga kryqëzimi pranë Qendrës së Sporteve në ambasadën e Shteteve të Bashkuara?, thuhet në njoftim.Dyshohet se mjeti shpërthyes i hedhur drejt ambasadës ka qenë granatë.Nënsekretari amerikan për diplomacinë publike dhe çështjet publike, Steve Goldstein, tha se askush në ambasadë nuk u plagos, raporton New York Times.Ambasada i paralajmëroi shtetasit amerikanë që të qëndrojnë larg deri në njoftimin e radhës.?Ambasada e SHBA-së në Podgoricë i paralajmëron shtetasit amerikanë për një situatë aktive të sigurisë në ambasadën në Podgoricë. Shmangeni ambasadën deri në njoftimin e radhës?, thuhet në njoftimin e publikuar në faqen e saj zyrtare.Mali i Zi i është bashkuar NATO-s vitin e kaluar, duke zemëruar qytetarët pro-rusë atje dhe gjetkë në Ballkan.(TemA TV)