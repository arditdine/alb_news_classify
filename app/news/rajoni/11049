Ministri serb i Punëve të Jashtme Ivica Daçiç, ka folur për vazhdimin e dialogut  të sotëm të Beogradit e Prishtinës, duke thënë për “veçernje novosti” se pala serbe nuk pranon asnjë korrigjim të marrëveshjes për AKS-në.Daçiç ka theksuar se nuk ekziston asnjë “tundim” evropian për të cilin Serbia do të hiqte dorë me dëshirë e vullnet të lirë nga Kosova. Atëherë do të ekzistonte vetëm diktat, e jo dialog, sipas Vuçiç.“Është pafytyrësi që qarqe në Bruksel të presin nga ne harakiri historik, ndërsa ata vetë brenda BE-së nuk kanë qëndrim unik kur bëhet fjalë për çështjen e Kosovës”, ka thënë Daçiç.“Nëse BE pajtohet për diçka të tillë, e besoj se nuk do të pajtohet, atëherë bie poshtë i tërë dialogu dhe për ne aty nuk do të ketë më vend”, ka theksuar ai.Daçiç ka vlerësuar se në një pjesë të bashkësisë ndërkombëtare dhe në Prishtinë ekziston qëllimi i qartë që serbët në veri të Kosovës të shpallen faktor destabilizues duke shtuar se ata po luajnë me zjarr. Vuçiç mbron akoma idenë se kufijtë e Serbisë janë të vetmet që kanë ndryshuar dhe se shtetet e tjera e marrin këtë fenomen për të mirëqenë.“Do t’i pyesja të gjithë në BE, si është e mundur që vetëm kufijtë e Serbisë u ndryshuan e të tjerët mbeten si kanë qenë – gurë. Së pari e ndanë Kosovën nga Serbia e tash thonë se këtu nuk ka çfarë të flitet më. Ka, si nuk ka. Nëse ka përfunduar rrëfimi, pse po na ftojnë në dialog?”, ka pyetur Daçiç.Daçiç këmbëngul në qëndrimin e tij fare pak elastik në raport me Kosovën. Ai ka thënë se heqja njohja e Kosovës si shtet nuk ka të bëjë me integrimin e Serbisë në BE dhe nëse ky do të ishte kushti, serbët do të vijonin të mbanin qëndrimin e tyre.Zgjidhja e çështjes së Kosovës mbetet afatgjatë për Vuçiç dhe ai thekson se duhet arritur me kompromis e jo me imponimin e qëndrimit të Serbisë se ajo duhet ta njohë Kosovën.Ai ka thënë se tash është më lehtë të bisedohet me administratën në Washington, dhe, sipas tij, ky është shans i mirë për Beogradin, sepse Amerika nuk dëshiron destabilitet të ri dhe se ajo ka shfaqur interesim për iniciativën serbe për zgjidhjen afatgjatë për Kosovën.a.ç