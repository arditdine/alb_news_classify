1 of 5“Mbjellja e pemëve” një nga pikturat më të bukura të Edi Hilës, realizuar nga artisti më vitin 1970, dhe që bëri që Hila të dënohej për disa vite me punë në pulari nga regjimi komunist, tashmë mund të shihet në Galerinë Mitterrand në Varshavë. Prej disa ditësh Hila ka hapur ekspozitën personale të quajtur “Edi Hila Monograhpy” në Muzeun e Artit Modern në Varshavë, Poloni, nën kurimin e Erzen Shkokollit Kathrin Rhomberg dhe Joanna Mytkowska.Vetëm pak ditë më parë qeveria shqiptare përmes një vendimi I dha leje veprës “Mbledhja e pemëve” e cila është pjesë e fondit të Galerisë Kombëtare të Arteve të lëvizë jashtë vendit.Në këtë ekspozitë vepra është shoqëruar nga Drejtori i Galerisë Kombëtare Erzen Shkokolli i cili është dhe një prej kuratorëve të ekspozitës. Në njoftimin që muzeu i bën kësaj ekspozite e quan Hilën si një nga mjeshtrit më të mirë të shpërfillur deri tani nga Europa Lindore. Edi Hila është një nga piktorët e rëndësishëm në artin bashkëkohor shqiptar. Ai kreu studimet larta për pikturë në Institutin e Lartë të Arteve (1963-1967). Hila ka qenë i prirur drejt një pikturë figurative. Delikat, gjithmonë në tonalitetet koloristike, artisti Hila, në vazhdimësi ishte piktori estet, ku ngjyra po luante një rol të rëndësishëm e parësor.Në momentet e para të krijimtarisë shprehet përmes kompozimit, më vonë zbulon peizazhin si të përshtatshëm për të çuar më tej cilësitë estetike të pikturës së tij, tek peizazhi ai gjen hapësirat e nevojshme për trajtimin e problematikave të mprehta që shoqërojnë tranzicionin përgjatë shumë viteve në vendin tonë.Duhet thënë se krijimtaria e Hilës është realiste në kuptimin më të gjerë të fjalës, e shoqëruar me elemente konceptuale, si në planin estetik ashtu edhe në përmbajtjen e saj. Pikënisja e këtij qëndrimi kanë qenë vitet 1974-1980, periudhë e kryerjes së dënimit në Pularinë e qytetit.Gjatë kësaj periudhe Hila përballet nga afër me vështirësitë e jetës në një realitet kompleks në të cilin ishin të përfshirë ai vetë, por edhe populli i tij (punëtorë, burra, gra, administratorë, informatorë, sekretarë partie e të tjerë), të cilët në mënyrën e tyre, disa vuanin persekucionin, disa varfërinë, të tjerë përpiqeshin të mbijetonin pasigurinë apo frikën ndërsa të tjerë hipokrizinë e kohës. Reagimi kundrejt këtij realiteti nxiti dhe përcaktoi edhe metodën e tij krijuese.Këtu duhen kujtuar “Vizatime të pashfaqura” ekspozuar në “Zeta Galeri” në Tiranë, 2007. Kjo mënyrë të pari dhe jetuari të jetës, në marrëdhënie me situatat që përcjell aktualiteti jetësor i ditës, i kanë dhënë formë një krijimtarie që shkon drejt një pikture me elementë të konceptit. Në këtë mënyrë ai krijoi disa cikle piktorike si: “Shkodra” 1990-1991, “Konfort” 1998, “Portrete shtëpish” 2000, “Omazh – Imazh” Onufri 2002, “Penthouse“ 2013, “Objekte anash rrugës“ 2008-2009, Galeria “Mitterrand”, Paris. Ekspozoi në ekspozita dhe konkurse të rëndësishme si: “Documenta 14“, Athinë dhe Kassel, 2017; – Biennale e Arkitekturës, Venezia 2013; – Liverpool Biennale, 2009. – Architecture Association, Londër, 2015. – Marian Goodman Gallery “Some Artists’ Artists”, 2014. – Museu historik i Berlinit ”The Desire for Freedom” Arti në Europë, 2012, etj. Punët e tij janë në Koleksionin e Centre Pompidou, Paris / Galeria Kombëtare e Arteve, Tiranë / Koleksioni privat i Rene Block / Frac-Auvergne/ Koleksioni Ville de Paris.26 shkurt 2018 (gazeta-Shqip.com)