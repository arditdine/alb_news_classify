Artistja e njohur nga Kosova Eliza Hoxha vjen sot me një ekspozitë personale në Muzeun Historik Kombëtar. Ekspozita me titull “Midis ëndrrës dhe realitetit” vjen në kuadër të 10 vjetorit të Pavarësisë së Kosovës. E njohur më së shumti si këngëtare, Eliza prej vitesh operon dhe në fushën e arteve pamore. Ajo ka kryer shkollimin fillor dhe të mesëm në Prishtinë, ndërsa studimet i përfundoj jashtë shtetit në vitin 1994.1 of 2Pas një qëndrimi të gjatë në Belgjike, Eliza u kthye në Prishtinë ku edhe po bëhej gati për linçimin e këngës së saj të parë. Ajo është prezente në skenën Shqiptare në festivale si profesioniste që nga viti 2000. Kështu e nisi udhëtimin e saj nëpër festivale dhe duke sjellë këngë dhe projekte të tjera për publikun shqiptar dhe në këtë mënyrë Eliza Hoxha ishte pjesë edhe e “Festivalit të RTSH-së“, “Top Fest 6 dhe 8“, “Kënga Magjike“, “Zhurma Show“ dhe “Netët e Klipit Shqiptar“.Përveç muzikës profesioni I saj është arkitektura. Në prill të vitit 2010 wshtë nderuar me çmimin për “Arkitekturë edukative dhe promovim të arkitekturës në Kosovë“ nga “Shoqëria e Arkitektëve të Kosovës“.Ndërkaq përkushtimi i saj për vendin është vënë në dukje edhe pas realizimit të disa projekteve që ajo i ka bërë për Prishtinën dhe për Kosovën.Projektet si Pendimi dhe “E Dua ketë Vend“ ishin pjesë e disa kampanjave sociale në Kosovë që bënin thirrje të rinjve të mos e braktisin Kosovën dhe gjithashtu ishte pjesë e një kampanje për komunitetin “Down Syndrome Kosova“ si ndihmë për të gjithë fëmijët që janë të prekur nga ky sindrom. Ajo është edhe ligjëruese pranë “Universitetit të Prishtinës“, fakulteti I Arkitekturës. Që nga viti 2003, është e angazhuar në Katedrën e Urbanizmit dhe Planifikimit Hapësinor pranë Fakultetit të Ndërtimtarisë dhe Arkitekturës në Universitetin e Prishtinës.Përgjatë viteve 2007-2009 ishte e angazhuar si ligjëruese në fushën e urbanizmit në Fakultetin e Arkitekturës, pranë Universitetit Shtetëror të Tetovës në Maqedoni. Midis tjerash, Hoxha është aktive në proceset e planifikimit dhe zhvillimeve urbane në projekte të ndryshme praktike nëpër komunat e Kosovës. Ajo që e shquan viteve të fundit më së shumti janë shkrimet e saj mbi kulturën urbane të botuara nëpër gazetat ditore si: Express, Koha Ditore, Lajm, dhe Zëri, nën kornizën “DITARI URBAN”. Së fundi ka botuar librin “ Qyteti dhe dashuria” i cili vjen si përmbledhje e kolumneve të lartpërmendura.Njerëzit e botës së artit dhe kulturës e njohin edhe nga sfondi i projekteve të saja muzikore, por edhe atyre të artit alternativ dhe fotografisë. Vlen të theksohet projekti i saj multimedial për personat e pagjetur në Kosovë me titull “ Për ata që s’janë” – ekspozitë personale në Galerinë e Arteve të Kosovës në prill të vitit 2007, dhe më pas në Gjirokastër- Shqipëri, gjerësisht në vitin 2008.Gjithashtu, projekti multimedial me titull “bridging the two” i cili rrëfen Mitrovicën e pasluftës si pjesë e Biennales së Venecias në qershor 2009, etj. Projekti i saj i fundit multimedial i është kushtuar viktimave të mbijetuara të dhunës seksuale nga lufta e vitit 1999 në Kosovë – ekspozitë personale e mbajtur në Muzeun Kombëtar të Kosovës me 14 maj 2014, e titulluar “Heshtja e Këngës”.26 shkurt 2018 (gazeta-Shqip.com)