Lana Čmajčanin artiste e re nga Sarajeva vjen me ekspozitën e saj personale në Tulla Center, më 3 mars. “Treguesi gjeografik” quhet ekspozita e cila kërkon që përmes artit ti jepi përgjigje pyetjeve që kanë të bëjnë me aktualitetin politik. Puna artistike me angazhim shoqëror e Čmajčanin, shpesh ndodhet dhe ka një referencë të fortë për një vend të veçantë, kornizën politike, situatën e luftës dhe të pasluftës në BeH dhe më gjerë, gjithashtu përfshinë dukshëm rolin e grave dhe trupit femëror. Ajo, madje, nuk ka frikë të përfshihet në çështjet më traumatike të hapësirës prej nga ajo vjen.Puna e saj paraqet një axhendë politike të pa-korruptueshme e cila arrinë t’i përkthejë dhe t’i transmetojë realitetet dhe përvojat vendore në një gjuhë universale e cila është gjithëpërfshirëse për një publik ndërkombëtar. Lana Čmajčanin ka lindur në Sarajevë, Bosnjë dhe Hercegovinë më 1983. Ajo ka mbaruar studimet master për Skulpturë në Akademinë e Arteve Figurative të Universitetit të Sarajevës. Aktualisht është kandidate për doktoraturë në Akademinë e Arteve Figurative të Vjenës. Puna e saj përfshinë instalacion, video art, performancë dhe instalacione audio. Ajo është njëra nga themeluesit dhe anëtarët e Shoqatës për Kulturë dhe Art – CRVENA.Artistja i ka ekspozuar punët e saja nëpër shumë ekspozita ndërkombëtare dhe gjithashtu ka marrë pjesë në disa programe rezidenciale artistike. Ajo ka fituar disa çmime dhe bursa përfshirë Çmimin Special të Sallonit të 54 të Tetorit. Gjithashtu, ajo është nominuar për çmimin e Shoqatës Keith Haring për Art dhe Aktivizëm të Bard College në Annandale-on-Hudson, New York. Ekspozita do të qëndrojë e hapur deri më 5 prill 2018.1 mars 2018 (gazeta-shqip.com)