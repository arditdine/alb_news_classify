Ambasada e Shqipërisë në SHBA hapi dyert këtë të shtunë (5 maj), për të tretin vit radhazi për vizitorët dhe qytetarët e Uashingtonit.Më shumë se 4500 vizitorë patën mundësi të shijonin ushqimin dhe pijet tradicionale të vendit tonë, të shoqëruar me valle e muzikë nga të gjitha trojet shqiptare, shkruan ata.Ky aktivitet u realizua nën kuadrin Passport DC, Xhiroja e Botës përmes Ambasadave, një program njëmujor që prezanton bashkësinë diplomatike në Uashington së bashku me kulturën e traditat e larmishme që ajo mbart.E shtuna i mori vizitorët e Ambasadës në një udhëtim të shkurtër në historinë e lashtë dhe në Shqipërinë e sotshme, që nga malet e larta të veriut, ngjyrave të thella të Detit Adriatik e Jon, qytetin e gurtë të Gjirokastrës e atë të një mbi një dritareve, të Beratit.Në kuadrin e Vitit të Skënderbeut, vizitorët u njohën edhe me historinë e Shqipërisë dhe heroin kombëtar përmes shfaqjes së filmit klasik të Skënderbeut dhe shpërndarjes së materialeve me përmbajtje nga historia e vendit tonë.Aktiviteti ngjalli një interes të veçantë, ndërsa nuk munguan foto, kartolina dhe albume nga konkursi Colours of Albania, prezantim i kostumeve kombëtare, por dhe disa leksione mbi gjuhën shqipe.Për herë të parë dhe në veçanti nga përfaqësitë e tjera, aktiviteti kulmoi me organizimin e një shorteu, i cili parashikon një paketë turistike 10-ditore për të vizituar Shqipërinë.Fituese e këtij shorteu është Yvona, e cila do të ketë mundësi të shijojë një javë në bregdetin e Adriatikut në një nga hotelet më luksoze të ngritura në bregdet.Më tej, ajo do qëndrojë në Tiranë, për të mësuar historinë, dhe për të shijuar larminë e kryeqytetit, baret, restorantet dhe të gjitha dimensionet e tij.