 I ftuar në një bashkëbisedim me studentë dhe pedagogë të Universitetit Europian të Tiranës, në moderimin e Shefes së Departamentit të Komunikimit, Belina Budini, ishte shkrimtari dhe publicisti Bashkim Shehu.Ai foli rreth letërsisë së tij, kujtesës, së shkuarës dhe përjetimeve personale.I pyetur rreth debatit të fundit rreth kampit të Tepelenës, Shehu foli për kushtet e tmerrshme në të cilat mbaheshin njerëzit aty I gjendur në Tiranë për të mbajtur një cikël leksionesh të hapura në Universitetin Europian të Tiranës mbi raportin mes letërsisë moderne dhe filozofisë, shkrimtari dhe publicisti i njohur, i cili prej vitesh jeton në Barcelonë të Spanjës, zhvilloi sot një bashkëbisedim me studentë e pedagogë të këtij universiteti në kuadër të Forumeve UET , që zhvillohen çdo të martë pasdite në mjediset universitare.Shehu ndau me të pranishmit përvojën e vjetshme si kryetar i jurisë së çmimit letrar ?Kadare?, ku pranoi se ishte ky aktivitet i një lloji të veçantë ku konkurrojnë autorë të brezave të ndryshëm me vepra në dorëshkrim, që e kishte bërë të njihej me prurjet e reja të letrave shqipe, ku ai veçoi dy konkurrentë të edicionit të kaluar të këtij konkursi si Rigels Rizaj dhe Balil Gjini. I pyetur rreth pozicioneve dhe qëndrimeve të papajtueshme që ka në opinionin publik rreth krimeve të komunizmit ? nisur edhe nga debati mes shkrimtarit Agron Tuga dhe historianit Pëllumb Xhufi për kushtet e kampit të internimit në Tepelenë, Shehu u përgjigj se pozicioni i tij është i ngjashëm me atë të Agron Tufës.? Dhe për çështjen e burgut të Tepelenës që është diskutuar mund të them se krahasuar me kampin e Tepelenës e më vonë ai i Beratit apo edhe më të vegjël si ai në kështjellën e Porto Palermos , burgu i Burrelit ku kam qenë unë ishte hotel. Në ato kampe-burgje kishte fëmijë, gra, pleq dhe madje edhe foshnja të lindura atje. Ato burgje i mbylli Ministria e Brendshme e Shqipërisë, ngaqë mortaliteti infantil ishte shumë i lartë. Ç?mund të themi tjetër! Edhe atyre iu duk tepër, kurse ndonjëri sot i duket se kanë qenë mirë.? ? tha Shehu.Bashkëbisedimi preku edhe figurën e politikanes gjatë regjimit komunist, Liri Belishova e cila u nda nga jeta vetëm pak kohë më parë e për të cilën Shehu së bashku me ?UET Press? po përgatisin së shpejti për botim një libër me natyrë biografike.Mungesën e autoriteteve shtetërore në ceremoninë mortore të së vetmes politikane që bëri një ?mea culpa? dhe pranoi krimet në komunizëm , Shehu e komentoi me një fjali. ?Ndoshta kjo është një arsye? ? tha ai, duke iu referuar faktit se ishte e vetmja që pranoi krimet e komunizmit. Ndërsa për ndarjen mes së Djathtës dhe së Majtës në politikën shqiptare e quajti një ndarje me retrovizorë.?Për mua janë të dyja të djathta; edhe PD edhe PS. Nuk shoh ndryshim në programet e tyre sociale, është ndarje në retrovizorë, ndarja e luftës ?ballistë- partizanë? dhe projektohet në kohën tonë me ndarje ?E majtë – E djathtë?. Është një anomali në shoqërinë shqiptare. Shohin pas, e kanë kokën të kthyer pas ngaqë nuk i kanë mbyllur hesapet me të kaluarën.? ? tha Shehu.