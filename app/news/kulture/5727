Jeta e Abdulla Ramit, një prej personaliteteve të Shqipërisë së pas viteve 30-të, ka ardhur përmes një rrëfimi në një takim kushtuar librit “Përtej harrimit”, një biografi kushtuar jetës së tij nga mbesa Ermira Xhomaqi, në ambientet e Universitetit Europian të Tiranës. Ky aktivitet vjen në kuadër të një cikli ngjarjesh të nisur herët nga UET, që në thelb kanë kontributin ndaj kujtesës. I pranishëm në këtë aktivitet drejtori i Institutit të Krimeve të Komunizmit Agron Tufa vlerësoi figurën e Ramit dhe qëndresën e tij ndaj regjimit.1 of 3Tufa dhuroi dhe një kolanë librash të botuar së fundi nga ISKK për bibliotekën e Universitetit Europian të Tiranës. Autorja e librit Xhomaqi, rrëfeu për të pranishmit historinë e këtij libri, e cila është historia e intelektualëve me diktaturën komuniste. Sipas saj, Enver Hoxha u hakmor ndaj Ramit pikërisht për qëndresën që ai i bëri.I diplomuar në Fakultetin e Drejtësisë të Universitetit të Montpellier-së, emri i Ramit nuk ishte I panjohur për diktatorin. Vetë Hoxha do të niste studimet në auditorët e këtij universiteti. Dosja universitare e Ramit, gjendet në fondin e arkivit të Fakultetit të Drejtësisë, në Arkivat Departamentale Herault të këtij qyteti dhe ruhet e plotë prej vitit 1936. Shumë prej studentëve që studiuan në ato vite në auditoret franceze, Abdullah Rami i njihte që prej Liceut të Korcës. Ndër ta ishin edhe Abaz Omari, Mit’hat Aranitasi, Abaz Ermenji, Nedin Kokona, Gjergj Kokoshi, Vedat Kokona, Kostaq Stefa etj.”Kam hezituar mjaft ta shkruaja këtë monografi; në radhë të parë sepse, kam menduar se duhej dikush tjetër dhe jo një pjesëtar i familjes, ta ndërmerrte një mision të tillë, por faktet, ngjarjet, njohja me dorëshkrimet dhe dokumentacionin e gjerë në arkivat shtetërore dhe familjare, e gjithë kjo histori, mendoj se i kapërcen përmasat e së zakonshmes dhe shtrihet në një hapësirë që i përket sot mbarë shoqërisë sonë.E kjo ma shtoi detyrimin e shkrimin e kësaj vepre. Ndaj ngurrimin e parë e shmanga. Ndjeva se vitet po kalonin dhe harresa nuk do të falte më asnjërin prej nesh, ndjeva kujtimet e së shkuarës të më trazonin rrjedhën e së përditshmes dhe ngjarjet për humbjet e njerëzve të familjes të më rëndonin gjithnjë e më shumë. Ishin humbje të rënda, dhimbje po aq të rënda të cilat tronditin të vuajturin, por edhe më të pavuajturin dhe gjithë ata njerëz të ndershëm që mbeten pas, s’do të mund të jetonin kurrë më në paqe kurrë!”, tha Xhomaqi.Abdulla Rami i përkiste asaj elite të re shqiptare, të formuar në periudhën më të bukur, por edhe më tragjike të viteve ’20-’30 të shekullit XX, të përgatitur në nivelet më të larta të universiteteve evropiane. Ai ishte bashkëkohës dhe bashkëstudentë i mjaft prej figurave intelektuale shqiptare të spikatura në ato vite si: Arshi Pipa, Musine Kokalari, Sabiha Kasimati, Myslim Çarçani, Hasan Rami, Abaz Omari, Isuf Luzaj, Lazër Radi, Mit’hat Araniti, Isuf Vrioni, Nedin Kokona e të tjerë, ëndrra e të cilëve do të zhytej shumë shpejt në terrin që i ofroi diktatura.Ish liceisti i Liceut Francez të Korçës dhe studenti i shkencave juridike në Montpellier, bashkënxënësit të Enver Hoxhës, asnjëherë të konformuar me synimet dhe praktikat e tij staliniste, do ta ndryshonte në mënyrë tejet kaotike trajektoren e saj, dhe kjo është arsyeja për të cilën çdo etapë të lidhur me të e shoh sot si një paradoks të thellë e evident.”Paradoks që është i lidhur pazgjidhshmërisht me angazhimin politik të Ramit.Paradoks sepse, megjithëse figurë e një juristi me një vizion të qartë për drejtësinë, ngjizur në auditorët frankofone, model i një atdhetari dhe nacionalisti të vendosur në bindjet e tij, model i një oratorit “par excellance”, i një politikani, mendjehapur, i cili u përpoq të vinte një gur në themelet e një shteti modern shqiptar, Abdulla Ramit i privohet liria dhe e drejta e ushtrimit të profesionit, prangoset dhe mbijeton 18 vjet në birucat e Burgut të Tiranës, Gjirokastrës dhe Burrelit e më pas do të kalonte vite të tëra në internim. E pavarësisht nga të gjitha këto, ai mbeti qëndrestari i paepur e i papërkulur në idealet dhe bindjet e tij, i cili nuk pranoi kurrë asnjë kompromis me regjimin ne pushtet.Jeta e Ramit u mbështoll thellë e më thellë në këtë paradoks, sepse edhe pas daljes nga ferri i Burrelit, ai dhe familja e tij u internuan e u dëbuan, ai vetë u detyrua të bëjë punë të rënda krahu, e megjithatë mbeti sfidues ndaj vështirësive ekonomike dhe optimist për të ardhmen”, tha Xhomaqi. E një intelektual nuk mund të rrinte i heshtur në burg. Aty Rami ndërtoi veten në një tjetër dimension në atë të përkthyesit.“Ai mbeti poeti i talentuar, i cili përcolli të gjalla dhimbjet nga skëterra e Burgut të Gjirokastrës dhe Burrelit, u bë poligloti dhe transmetuesi i mesazheve të fuqishme në përzgjedhjen e përkthimeve të pamfleteve historike të Victor Hugo-së, Lordit Bajronit, Jean-Marie Guyau-së, Clarence Dey-it, Henry Van Dyke-ut, Walter Skott-it, Emily Jane Brontë, Ëilliam Johnson Cory-it, Andre Chénier-së e të tjerë e të tjerë.”, tha Xhomaqi. Pas daljes nga burgu, Hoxha kërkoi sërish bashkëpunim me të, por ai nuk pranoi të bënte kompromis duke përfunduar sërish I internuar bashkë me familjen.30 prill 2018 (gazeta-Shqip.com)