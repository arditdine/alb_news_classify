Elvis Malaj një shkrimtar i ri shqiptar që jeton në Itali është një ndër pretendentët për çmimin e madh të letërsisë italiane Strega. Mes 12 kandidatëve për këtë çmim renditet dhe Malaj me librin “Nga tarracë tuaj ju mund të shihni shtëpinë time”. Në rend alfabetik, shkrimtarët pretendentë për këtë cmim janë Marco Balzano, Carlo Karabba, Carlo D’Amicis, Silvia Ferreri, Helena Janeczek, Lia Levi, Elvis Malaj, Francesca Melandri, Angela Nanetti, Sandra Petrignani, Andrea Pomella, dhe Yari Selvetella. Malaj shkruan në italisht dhe nuk është hera e parë që ka marrë vlerësime nga kritika italiane.I lindur në Malësinë e Madhe më 1990 ai u zhvendos bashkë me familjen në vendin fqinj kur ishte 15 vjeç. Ai është vlerësuar për stilin e shkrimit dhe gjuhën që mbartin tregimet. Në librin “Nga tarracë tuaj ju mund të shihni shtëpinë time”, Malaj fton italianët që të jenë më të vëmendshëm për fqinjët, të cilët shpesh e konsiderojnë veten larg njeri- tjetrit dhe si të panjohur, por në realitet, mes dy vendeve tona Shqipëri-Itali, distanca është shumë e shkurtër dhe ne jemi shumë afër e të ngjashëm. Malaj është botuar nga Racconti Edizioni.Nga historia e Çmimit Strega mësojmë se i jepet çdo vit një autori për librin e botuar në Itali nga 1 prilli i vitit të mëparshëm deri në 31 mars të vitit në vazhdim. Që nga viti 1986 organizohet nga Fondacioni Bellonci dhe njihet si çmimi letrar më prestigjoz në Itali dhe ka emër të mirë edhe në Europë e në botë.Ky çmim u themelua në vitin 1947 nga Maria dhe Gofredo Belonçi në qytetin e Beneventos me bashkëpunimin e formës prodhuese Likeri Strega(Shtriga). Pas lufte çmimi shndërrohet në një model që tërheq botën e kulturës italiane, pas gati 20 vjet diktaturë fashiste.20 prill 2018 (gazeta-Shqip.com)