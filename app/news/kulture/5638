Eleni Laperi studiuese e artit bashkëkohor do të jetë më 14 Maj, ora 7:00 në një rrëfim pranë hapësirës Harabel. Kritikja e artit do të trajtojë influencat e forta që sistemet politike kanë ushtruar mbi artin pamor në Shqipëri, duke u ndalur në periudhën e komunizmit, për të vazhduar me post-komunizmin dhe tranzicionin.Eleni Laperi (lindur në Tiranë në vitin 1949) është studiuese, kuratore dhe kritike arti. Eleni Laperi u diplomua për pikturë nga Instituti i Lartë i Arteve në Tiranë në vitin 1972. Laperi u emërua si dizajnere e revistët “ Shqiptarja e Re” ( 1972-1980) dhe e byrosë së modeleve në Ndërmarrjen Kartografike në Tiranë ( 1980-1989). Në 1989 u emërua kuratore e Sallonit Shtetëror të Artit, për të kaluar më pas në vitin 1993 në Sektorin e Studimeve në Galerinë Kombëtare të Artit, ku punoi deri në vitin 2000.Është ndër themeluesit e revistët PamorART, botim i Galerisë Kombëtare të Arteve, dhe kryeredaktore e saj ( 1999) dhe nismëtare e Programit të Edukimit në G.K.A ( 2000). Laperi ka kuruar ekspozita të artit pamor në Shqipëri e disa vende të tjera. Është autore e artikujve mbi artin Shqiptar, e librave dhe përkthimeve mbi artin dhe kulturën.Së fundmi, Laperi është duke kryer një studim mbi autorin Kolë Idromenon, themelues i pikturës realiste shqiptare dhe mbi zhvillimin e artit shqiptar nga viti 1883 deri më 1945. U zgjodh kryetare e bordit të Galerisë Kombëtare të Arteve në vitin 2018. Jeton dhe punon në Tiranë.11 maj 2018 (gazeta-Shqip.com)