Kanë qenë artistët ata që shkuan ne ministrinë e kulturës e jo ministrja Kumbaro në teatër. Takimi i shumëpritur u zhvillua vetëm pak orë më parë në Ministrinë e Kulturës. Takimi ishte parashikuar për orën 16:00 në Teater. Ishin aktorët Artan Imami, Bujar Asqeriu, Laert Vasili, Armand Bora që shkuan të parët. Ndërkaq, përreth 1 orë 200 artistë e kanë pritur ministren në sallën e Teatrit kombëtar. Artistët thanë e presim në teatër, ndërsa ministrja tha se në teatër shkon për shfaqje, ndërsa për takime e diskutime janë zyrat e shtetit.Pas debateve të shumta mes ministres dhe aktorëve, këta të fundit i dorëzuan Kumbaros disa propozime për ndryshimin e projektligjit për artin dhe kulturën. Kumbaro nga ana e saj tha se projektligji është hedhur në faqen zyrtare te ministrisë për të nxitur debat dhe sugjerime, që nuk kanë munguar as nga bashkitë. Ministrja, tha se “janë dy nisma të cilat do të nxisin cilësinë e artit, 1- decentralizimi i cilësisë artistike dhe tenderimi, i cili duhet hequr pasi ka burokraci që pengojnë. Gjithashtu shtohen dy ambiente të reja ku do të qarkullojnë aktorët”.Ajo u ndërpre disa herë nga Bujar Asqeriu. Bujar Asqeriu Teatrot në rrethe kanë vdekur, zonja ministre, tunduni. Unë nuk jam kalimtar dhe nuk mendoj për lekët, unë jetoj për teatrin, jam i vërtetë dhe nuk i servilosem askujt. Jo moj zonjë, nuk servilosem. Zonja ministre vlerësojini dhe respektojini artistët. Asnjë nga studentët nuk kthehet andej nga ka ardhur. A e dini zonja ministre, se në teatër nuk ka ujë për të larë fytyrën? E kam larë fytyrën, por ju nuk e dini, me ujin që vinte nga tualeti i një lokali aty pranë. Jam shumë i qetë unë zonja ministre. Por a e dini ju çfarë është një artist? Ti ke pasur vëllain tënd Arben Kumbaro. Ti je motra e Benit dhe unë të dua shumë, por gjërat nuk funksionojnë kështu. Jo, jo, mos më keqkupto, nuk servilosem unë. Nuk kam pse të servilosem. Por për mua Teatri është jeta, është shpirti i kombit. Unë e kam lidhur jetën me Teatrin. Unë për 3-4 vjet dal në pension, por teatri është shpirti i këtij vendi, investoni zonja ministre, për teatrin shqetësohem unë. Asnjë kryeministër nuk mbahet mend në Brazil, por Pele mbahet mend, sepse arti është ai që mbahet mend.” I gjithë informacioni që ka ardhur nga debati që shpesh herë nuk ka qenë frytdhënës dhe jam i sigurt që jam çdo lloj argumenti juridik që ju do të sillni do të jetë i njëjti. Unë bëj thirrje që të mos lëvizet asnjë cm2nëse nuk merret mendimi i të gjallëve, unë bashkohem me protestën, që të bëhet sa më shpejtë diçka për atë teatër. Duhet të shohim ligjin për artin, për të parë çfarë të ndryshojmë në të. Duhet ndryshuar disa gjëra. Na janë bllokuar tualetet Bujar, dhe Teatri nuk ka pasur lekë që t’i zhbllokojë. Jemi turpëruar me artistët e huaj, kur shkonin në tualet” tha Artan Imami. Ndersa Ema Andrea tha se artistët që kishin ardhur të parët në takim, nuk përfaqësonin grupin e teatrit ku ishin më shumë se 200 veta, por përfaqësonin veten dhe interesat e tyre.”Sot ishim në teatër. Ju pritëm. Paskeni qenë me artistë të tjerë. Ne përfaqësojmë një grup jo vetveten e jo interesat personale” tha Andrea. Kastriot Çipi u shpreh se është debat jo teknik por politik. Duhet të vini në teatër.”Ju thoni s’ka projekt. Kreu i bashkisë thotë që ka(për Teatrin Kombëtar). Erion Veliaj ka përmendur madje edhe një arkitekt. Pra paska proejkt dhe paska edhe një arkitekt për të. Tani, cilido që të jetë arkitekti, qoftë edhe më i miri në botë, artistët duhet të konsultohen, duhet të bëhet publik projekti. Ju jeni e shqetësuar të vini në teatër”; tha ai. Ministrja Kumbaro tha se “unë në teatër vij për shfaqje. Kur bëhet fjalë për diskutime janë zyrat e shtetit. Mund të dëgjojmë e të shkëmbejmë mendime me njëri-tjetrin”. Në fund të takimit, u la që të ketë bisedime të mëtejshme për të diskutuar më në hollësi se çfarë duhet ndryshuar nga ligji.14 shkurt 2018 (gazeta-Shqip.com)