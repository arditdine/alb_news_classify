Kandidatët për drejtor të Teatrit Kombëtar kanë kaluar para bordit të shqyrtimit të platformave për drejtorin e ri të Teatrin Kombëtar ngritur nga Ministria e Kulturës. Ema Andra, Genci Fuga, Laert Vasili dhe Hervin Çuli janë pyetur mbi mënyrën sesi ata do të drejtojnë TK në rast se do të zgjidhen në krye të këtij institucioni.Kështu, zyrtarisht Hervin Çuli ka hedhur kandidaturën për një mandat të dytë në krye të Teatrit Kombëtar. Edhe pse platformat e propozuara nga secili nuk janë bërë publike, ato tashmë janë parashtruar në Ministri dhe pritet që shumë shpejt të bëhet përzgjedhja e kandidatit që do të drejtojë teatrin kombëtar në katër vitet e ardhshme.Zgjedhja e drejtorit të ri të Teatrit, bëhet në një moment delikat të një përplasjeje publike mes Ministrisë dhe artistëve të këtij instucioni të cilët janë ndarë në qëndrime të ndryshme mbi shembjen apo jo të teatrit dhe ngritjes së një teatri të ri. Qëndrimet e kandidatëve për drejtor të bëra publike kanë qenë për një teatër të ri, çka shkon në sinkron me qëllimet e Ministrisë së Kulturës.31 mars 2018 (gazeta-Shqip.com)