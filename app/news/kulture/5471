Produksioni teatror « Makbeth » ngjitet në skenë në vitin 1976 nga Royal Shakespeare Company me regjisor Trevor Nunn dhe ka hyrë në historinë e teatrit si një nga shfaqjet më të mahnitshme. Ishte loja e McKellen i cili solli një performancë të pakrahasueshme të vrasësit dhe ambiciozit Makbeth dhe Judi Dench në rolin e gjakatares Ledi Makbeth.Trajtimi brilant i Makbethit prej McKellen vendosi theksin mbi çmendurinë e protagonistit teksa ai pëshpëriste dhe i fliste fantazmavetë padukshme. « Makbeth » ngjitet së shpejti në skenën e Teatrit Kombëtar për herë të parë nga regjisori Kled Kapexhiu nën interpretimin e aktorëve Indrit Cobani, Luli Bitri Arben Derhemi, Laert Vasili, Neritan Licaj, Suela Bako, Adelina Muca etj.1 of 5Ekziston një bestytni mbi pjesën e Shakespear-it “Makbeth”, vetëm përmendja e emrit të shfaqjes në teatër sjell ters. Shumë njerëz mendojnë se asnjë produksion filmik ose teatral nuk mund ti afrohet gjenialitetit të prozës së shkruar të Shakespear-it. Si pasojë shumë aktorë dhe regjisorë janë paralajmëruar që as mos të provojnë ta bëjnë këtë. Duke marrë parasysh të gjitha këto, mund të themi se një pjesë e produksioneve të Makbethit kanë mbetur imunë ndaj këtij mallkimi.“Makbeth”(titulli i plote “Tragjedia e Makbeth-it”) është tragjedia e shkruar nga Ëilliam Shakespeare dhe mendohet të jetë vënë në skenë për here të pare në vitin 1606. Ai dramatizon dëmtimet psikologjike dhe fizike të shkaktuara nga ambicia politike dhe të atyre që e duan pushtetin për interesat e tyre.Prej të gjitha veprave që Shakaspeare ka shkruar gjatë mbretësisë së James I, i cili ishte gjithashtu pronari i kompanisë teatrore te Shakespear-it, “Makbeth” pasqyron qartë marrëdhënien e shkrimtarit me sovranin. Ai është publikuar nga First Foglio në vitin 1623 dhe është tragjedia më e shkurtër e Shakespear-it.Një gjeneral trim skocez me emrin Makbeth i shfaqen tri Magjistrica me një profeci, se një ditë ai do të bëhet Mbret i Skocisë. I konsumuar nga ambicia dhe i nxitur nga gruaja e tij, Makbeth vret Mbretin Dukan dhe e merr për vete fronin e Skocisë. I detyruar të kryejë gjithmonë e më shumë vrasje për të mbrojtur veten dhe për të hequr dyshimet mbi të, ai shumë shpejt do të bëhet një tiran i gllabëruar nga ndjena e fajit dhe paranoia. Imazhet e aktorëve që do të interpretojnë në këtë shfaqje gjatë provave, të bëra publike e bëjnë interesante premierën.22 shkurt 2018 (gazeta-Shqip.com)