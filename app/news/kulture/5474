Ministrja e Kulturës, Mirela Kumbaro ka vlerësuar punën e kryer nga Drejtoria e Kulturës në Berat për restaurimin e dy ikonave të veçanta me emërtimin “Mbledhja e Kryeëngjëjve”, të autorëve Johan Çetiri dhe Kostandin Zografit.Gjatë një inspektimi të kryyer në labortatorin e restaurimit të ikonave, Kumbaro shkruan: “Punë që mahnit!Miltiadh Bibo dhe Altin Tabaku janë dy restauratorët duarartë në DRKK Berat që rikthyen në jetë laboratorin e restaurimit të ikonave dhe nxjerrin në dritë thesat e fshehura të Beratit.I gjeni në Pavijonin e ri të Muzeut Onufri. Ikona me emërtim ” Mbledhja e Kryeëngjëjve ” me autor Johan Çetirin është pjesë e fondit të Ikonave në DRKK Berat, me përmasat 97.5 x 70 cm. Para se të restaurohej ikona paraqitej në një gjendje të dëmtuar, në disa pjesë grundi ka pasur çarje dhe shkëputje, verniku paraqitej i errësuar me papastërti të ndryshme.Restaurimi kaloi nëpër një proces të gjatë, i cili kaloi në disa faza si-konsolidimi i grundit dhe i pelikulit të piktures dhe konsolidimi i suportit të drurit.Kjo ikonë është marrë nga Kisha e Shën Thanasit në Karavasta,Lushnje. Thuajse njëkohësisht me restaurimin e saj, specilaistët e DRKK Berat përfunduan edhe restaurimin e ikonës së Kostandin Zografit . Ikona me autor Kostandin Zografin është marrë nga kisha e “Shën Kollit”, Vanaj në Fier.DRKK Berat pohon se puna do të vazhdojë me zbulimin e veprave të tjera nga fondi i ateljesë ku specialistët e artit janë duke përgatitur projektet e reja restauruese.Drejtoria Rajonale e Kulturës Kombëtare Berat ka si qëllim kryesor nxjerrjen e këtyre veprave të artit nga faza e degradimit ,duke i dhënë mundësinë e ekspozimit në vijimësinë e një procesi që ka për vizion ruajtjen dhe promovimin e Trashëgimisë Kulturore.25 shkurt 2018 (gazeta-Shqip.com)