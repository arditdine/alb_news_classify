Numri i shtetasve të huaj që vizituan Shqipërinë u rrit ndjeshëm në muajin janar, duke sinjalizuar një tendencë pozitive të turizmit edhe në fillimin e këtij viti.Sipas Institutit të Statistikave, në Shqipëri hynë gjatë muajit janar 2018, 232 mijë shtetas të huaj, një rritje me 34.5% krahasuar me të njëjtën periudhë të një viti më parë.Hyrjet në Shqipëri dominohen prej vizitorëve nga vendet fqinje, kryesuar nga Kosova, Maqedonia, Greqia e Mali i Zi. Vizitorët prej këtyre vendeve përbënin rreth 75% të numrit të përgjithshëm të vizitorëve të huaj gjatë janarit.Vizitat nga vendet fqinje, kryesojnë në pjesën më të madhe për arsye biznesi, tregtie e turizmi.Ndërsa bie në sy fakti i rritjes së numrit të vizitorëve edhe nga shtetet e tjera, si Anglia, Gjermania apo Shtetet e Bashkuara.Sipas statistikave, me ritme të larta po rritet edhe numri i vizitave të shqiptarëve jashtë shtetit. Sipas INSTAT, për gjatë janarit u regjistruan 448 mijë dalje të shtetasve shqiptarë, afro 21% më shumë krahasuar me një vit më parë.Në total, numri i shtetasve shqiptarë dhe të huaj të hyrë në vend, në muajin Janar 2018 është 605.444, duke u rritur 29,3 %, krahasuar me të njëjtën periudhë të një viti më parë.Shtetasit shqiptarë dhe të huaj të dalë nga vendi, gjatë muajit Janar 2018, janë 726.463, duke shënuar një rritje me 30,2 %, krahasuar me të njejtën periudhë të një viti më parë.Ndërsa numri i shtetasve shqiptarë të dalë nga territori i Shqipërisë, gjatë muajit Janar 2018, është 448.103. Krahasuar me Janar 2017, ky numër është rritur 20,8 %.Hyrjet në rrugë tokësore të shtetasve shqiptarë dhe të huaj në muajin Janar 2018, zënë peshën më të madhe të hyrjeve, gjithsej me 79,8 %, ndërsa hyrjet në rrugë ajrore zënë 16,6 % dhe në ato detare zënë 3,6 %, bën të ditur INSTAT. /Telegrafi/