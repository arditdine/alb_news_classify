Takimi i Ilir Metës me deputetët e Komisionit të Jashtëm për çështjen e negociatave me Greqinë për ndarjen e kufirit ka përfunduar.Deputeti Edi Paloka, tha se edhe mazhoranca u pajtua që qëndrimi i Presidentit ishte korrekt.“Pas parashtrimit të Presidentit lidhur me qëndrimin e tij, ramë dakort që të gjithë, që qëndrimi i Presidentit është qëndrim korrekt dhe i përgjigjet përgjegjësisë dhe detyrimit që ka për të qëndruar tek vendimi i Gjykatës Kushtetuese”, deklaroi Paloka.Deputeti i PD-së tha se shqetësimi kryesor i opozitës ishte transparenca, ndërsa pati edhe kërkesa për një verifikim më të mirë të grupit të negociatorëve.Ndërkohë, Tritan Shehu ritheksoi edhe njëherë se Partia Demokratike është e gatshme që çështja të dërgohet në Gjykatën e Drejtësisë në Hagë, ndërsa Klajda Gjosha nga LSI tha se duhet të kalohen më parë të gjitha etapat. /Telegrafi/