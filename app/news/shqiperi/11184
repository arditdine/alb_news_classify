Nën masa të forta sigurie ka mbërritur në Shqipëri Patriarku i Kishës Ortodokse ruse, Kirili.I shoqëruar nga Kryepeshkopi Anastas dhe përfaqësues të Ambasadës Ruse në Tiranë, ndalesa e parë e Patriarkut ishte Katedralja “Ngjallja e Krishtit”.“Shpresoj se me mëshirën e Zotit në fund të këtij muaji do të realizohet vizita ime zyrtare në Shqipëri. Do te jetë vizita e parë në histori e primatit të Kishës Ortodokse Ruse në Kishën Ortodokse të Shqipërisë, e cila po përjeton sot periudhën e ri ngritjes pas asgjësimit të plotë të fesë, të çdo simboli fetar dhe çdo shprehjeje të ndjenjës fetare si pasojë e persekutimeve më të ashpra ndaj kishës në këtë vend në shekullin XX”, ishte deklarata e shpërndarë nga Patriarku rus në momentin e njoftimit të vizitës në Tiranë, transmeton tch.Sekretari i tij i shtypit, Alexander Volkov sqaroi se vizita bëhet me ftesë të kreut të Kishës Ortodokse Autoqefale Shqiptare, Anastasi.Të dy kishat kanë ruajtur mes tyre prej dekadash të tëra marrëdhënie tejet të mira, e kjo i atribuohet, sipas Volkovit edhe eksperiencave të ngjashme të persekutimit anti-kishtar gjatë shekullit të 20-të.Aktualisht, dy kishat ndajnë pozicione të përbashkëta në raport me sfidat e ditëve tona, vazhdon mesazhi i tij, duke shtuar se është i kënaqur që sheh rigjallërimin e jetës fetare në Shqipëri, e kjo siç thotë, sjell padyshim fryte për të gjithë shoqërinë shqiptare.Kreu i patriarkanës ruse dhe kryepeshkopi Anastas do të mbajnë një liturgji në Katedralen “Ngjallja e Krishtit” në Tiranë, me pjesëmarrjen e klerikëve të të dyja kishave.Pas kësaj do të ketë një drekë zyrtare e pasdite, një shfaqje festive në qendrën kulturore të kishës.Të hënën, Patriarku Kiril planifikon të vizitojë Akademinë Teologjike të Kishës Ortodokse në Shën Vlash të Durrësit, i konsideruar si institucioni kyç i edukimit fetar në vend.Ai pritet të takohet gjithashtu edhe me Presidentin Ilir Meta, Kryeministrin Edi Rama dhe drejtues të tjerë të lartë shtetërorë.