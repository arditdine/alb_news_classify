Prej kohësh ish-kapiteni i kombëtares shqiptare të futbollit, Lorik Cana, jeton në Tiranë, me bashkëshorten e tij italiane, Monikën, me të cilën ka edhe një djalë, Bojken. Dhe ashtu si shumë të rinj të tjerë, Loriku dhe Monika kanë zgjedhur që fundjavën ta kalojnë duke u argëtuar mes muzikës. Express ka fotografuar ish-futbollistin në një nga clubet e njohura në zonën e ish-bllokut në kryeqytet. Cana është nën shoqërinë e bashkëshortes së tij dhe mes miqve të mirë...jo krejt të panjohur. Çifti ka shoqëri me një tjetër çift të njohur të showbizzit shqiptar. Julka Gramo dhe bashkëshorti i saj, Dj Andy Gramm, kanë qenë në të njëjtën tavolinë me Canën dhe Monikën, për të kaluar momente feste mbrëmjen e kësaj të shtune, që kaloi mes muzikës deri në orët e para të mëngjesit të së dielës. Ishte surprizë për Julkën kur teksa kërcente, në mesin e këngëve të vjetra që Dj i clubit po vendoste, u dëgjuar edhe hiti i saj i shumë viteve më parë “Kurrë mos thuaj jo”Lorik Cana tashmë e ka lënë futbollin për shkak të disa problemeve kardiake që mund të përbënin edhe rrezik për jetën e tij. Ai është njohur me Monikën në Romë, vetëm 2 muaj pas mbërritjes atje. Bashkëshortja e tij tashmë ka filluar të mësojë shqipen, ndërsa Loriku ka perfeksionuar italishten. Bekimi i tyre është djali, Bojkeni./Express