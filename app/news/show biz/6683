Një program enkas për të shoqëruar eventin e ndarjes së Çmimeve Oscar u realizua në Top Channel. Nën moderimin e Ledion Liços, në një studio të ngrohtë, përshtatur rehatisë së shijes së Oscar-ve si nga shtëpia, do të diskutojnë një sërë të ftuarish.Pas pjesës së parë, me komentuesit e anës teknike të filmave, si Ermir Joinka, Genc Përmeti, Erion Bubullima, Andi Proda, Jonida Beqo, Elkjana Gjipali, tani vëmendja ka kaluar tërësisht te shkëlqimi në tapetin e kuq.Në studion e Top Channel është ndërruar paneli, teksa tani së bashku me prezantuesin Ledion Liço, janë edhe:Lori Hoxha – Producente/ Trend SetterNiko Komani – Kurator imazhiOdeta Banushaj – Redaktore modeEdrit Mërtiri – Fashion Photographer.Të ftuarit do të bisedojnë dhe komentojnë veshjet e pjesëmarrësve në Dolby Theatre, teksa do të shoqërojnë ceremoninë e kalimit mbi Tapetin e Kuq.Ndërsa ky vit i jep mundësinë më të madhe filmit “Forma e Ujit” të Guillermo Del Toros për të marrë statujën e artë të filmit më të mirë, apo edhe për regjisorin më të mirë, sërish eksperienca ka treguar që surprizat e kësaj nate janë të paparashikueshme.E ndërsa Oscar është një edicion special, pasi vjen pas skandalit seksual të shtatorit që vuri në dyshim edhe ekzistencën e kësaj nate, ka edhe një politikë të tërë kundër diskriminimit, megjithatë ende nuk kemi një fitues gay të statujës së artë.