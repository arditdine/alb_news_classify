TIRANE – Ermira Çausholli u bë e njohur me emisionin e saj ‘Histori dashurie’, i cili u transmetua gjate viteve 2009-2012. Më pas ndaloi transmetimin duke qenë se Ermira mbeti shtatzëne me vajzën e saj të tretë. Për tre vite u largua nga televizioni dhe ju përkushtua rritjes së vajzës së saj. E ftuar në emisionin ‘Rudina’ në një rrëfim për jetën dhe familjen ajo ka treguar për herë të parë dasmën e saj.Ermira, një studente letërsie, u dashurua me Arditin një student mjekësie e cila, në fejesë mbeti shtatzënë, por nuk hoqi dorë nga fëmija. Ata do martoheshin dhe këtë gjë e bënë në kushtet më të vështira të mundshme.Ishte mars 1997. Në një kohë kur të gjithë përpiqeshin të siguronin kokën, të mendoje të martoheshe ishte vërtet çmenduri. Por Arditi dhe Ermira e bënë. Ajo, shtatzënë, kishte mbetur në shtëpinë e prindërve në Korçë, ndërsa ai në Tiranë me familjen e tij. Gjithçka që duhej bërë ishte dasma, mendonte Arditi.Kështu që, bashkë me familjen e tij dhe dy shokë të Akademisë së Rendit u nisën drejt Korçës, mes plumbave, për të marrë nusen: “Ishte 21 mars ’97. Ne bashkëjetonim prej kohësh në Tiranë, por dasmën do ta bënim tradicionale. Shkodra dhe Korça kishin një kimi të jashtëzakonshem edhe për festat. Unë isha shtatzënë, vendosëm të martohemi dhe nuk menduam se ç’do ndodhte.…”, – kujton Ermira.“Ishte një histori rreziku, por t’i thuash tjetrit ‘vdes për ty’ në mënyrë reale, kjo ishte. Arditi kishte me vete, bashkë me familjarët, edhe dy shokë të Akademisë së Rendit. Qëlluam me fat që shpëtuam nga maskat. Unë u vesha nuse në shtëpi, rrugës kisha paliçetat e shtatzënisë. Dasma në Korçë nuk u bë, sepse lokali u dogj me gjithë perdet e kuqe dhe pasqyrat që doja. Ndërsa në Tiranë, megjithëse dukej pak më qetë, dasma u bë, por nga 250 të ftuarit, ata që erdhën ishin vetëm 70”- përfundon moderatorja.(BalkanWeb)