Drew Manusharow nisi të luajë në një kampionat kombëtar volejbolli pak ditë para sesa të mbushte 30 vjeç, ndoshta 10 vjet më vonë sesa bashkëmoshatarët e tij. Dhe pasi plotësoi këtë ëndërr nisi tjetrën: të udhëtonte në botë e të ndihmonte vullnetarisht fëmijët dhe njerëzit në nevojë, ndoshta dhe duke ndërtuar shtëpi bashkë me ta. Më poshtë është një shkrim i dy vjetëve më parë për këtë njeri të rrallë që deri atëherë është bërë edhe më shumë.Të heqësh dorë nga një ëndërr? Ansnjëherë nuk është momenti për këtë, thotë Drew. Në Shtator të 2011-ës, Drew firmosi kontratën me ekipin profesionist të Gjermanisë ‘FC Schuttorf 09’. Drew do luante për tranjerin Bergmann, kampion olimpik në 2008-ën. Rastësia bëri që ndeshjen e tij të parë ta luante ditën e 66-vjetorit të babait, që ishte ndarë nga jeta dhe pesë ditë më vonë ai festoi 30 vjetorin. Nëntë fitore dhe një humbje e çuan këtë ekip në ligën e Kampionëve 2012. Jeta e tij ka qenë një aventurë e madhe! Fillimisht Drew ka pasur një kompani marketingu e vetëm më vonë vendosi të hyjë në volejbollin profesionist. “Kjo ka qenë një ëndërr e bërë realitet” thotë Manusharow gjatë vizitës tek mamaja e tij në Phoenix “Nëse e do dhe ke besim, mund të arrish të bësh absolutisht gjithçka”. Këto fjalë tani dëgjohen pothuajse çdo moment nga skuadra junior që ai drejton që prej 2010. Lojtarët i përsërisin këto fjalë gjatë çdo loje “Nëse vërtet e beson, mund ta arrish”. Në të vërtetë volejbolli filloi vonë për Manusharow. Deri në atë kohë ai luante futboll, sport për të cilin e pranon se nuk ishte i zoti. Tranjeri Mann, i pari që e ftoi për të provuar volejbollin, nisur nga gjatësia e tij, thotë se që në fillim e dinte se Drew do të ishte i duhuri. Ai fitoi çmime të ndryshme në shkollë të mesme, por quan si më të rëndësishmin fitoren e kampionateve të volejbollit sepse “volejbolli është një sport skuadre dhe unë jam një lojtar ekipi”, thotë ai. Prej volejbollit, fitoi bursë për të vazhduar studimet në Cal State Northridge ku zgjodhi të studionte arte, por sëmundja e të atit që u diagnostikua me kancer, bëri që të afrohej, po me një bursë volejbolli, në një universitet tjetër.Babai i tij u nda nga jeta në 2004, pa pasur mundësinë të shihte djalin e tij të diplomohej shkëlqyeshëm për arte. Kjo ishte ngjarja e parë që e bëri Drew të largohej nga volejbolli. “Isha shumë i lumtur të shkoja të luaja si një volejbollist profesionist në Europë, jo shumë veta e bënin këtë sidomos nga Arizona” – thotë ai. “Por pastaj një tjetër vdekje në familje ndodhi vetëm një muaj pas diplomimit dhe kështu…gjërat ndryshuan sërish.’Ndarja nga jeta e  gjyshërve të tij ishte një tronditje e dyfishtë, duke bërë që ta linte ëndrrën për pak kohë. U zhvendos të jetonte me ungjit, dhe pranon se ishte një periudhë shumë e vështirë për të kështuqë vendimi për t’u kthyer në Ahëatukëe iu duk i drejtë. ‘Edhe pse e lashë idenë e të luajturit si profesionist, ideja asnjëherë nuk pranoi të largohej nga zemra ime’. Kështu do kalonte  nga diploma për artet e bukura, te puna si grafist dizajner deri tek hapja e firmës së tij të marketingut.Një anë tjetër e angazhimeve të tij ka të bëjë me altruzimin. Që në gjimnaz, kur u plagos në luftë në Afganistan miku i tij, Manusharow e ndihmoi duke hapur ‘Krahë për Antoni’, një fondacion që arriti të siguronte shuma të mëdha parash. Këto angazhime i lanë pak kohë për volejbollin, por ai e dinte që ëndrra ishte aty.“10 vite pas diplomimit nga shkolla e mesme dhe 5 pas graduimit nga kolegji, e ndjeva sërish ëndrrën për volejbollin të rikthehej,” tha Drew. “Në ato momente u duk se e mora sërish veten nën kontroll.”Më pas, e priste një botë tjetër. Një ditë gjatë vrapit të mëngjesit, pa në horizont dhe mendoi pse të mos i jepte vetes një shans. E dinte që mund t’ja dilte, thjesht duhet të linte zonën e tij të rehatisë për t’u nisur drejt Europës. Ai mori një nga vendimet më të rëndësishme në moshën 29 vjeçare për t’u nisur drejt Europës. Derdhi lot, gjak dhe vuajtje duke u stërvitur për të arritur formën e tij më të mirë në volejboll, por në fund të ditës pranonte që çdo hap ja kish vlejtur.Tani Drew nuk është thjesht një profesionist volejbolli, por edhe një qytetar i botës. Ai përdor të ardhurat nga volejbolli për të udhëtuar duke qenë që udhëtimi është një tjetër pasion i tij. Udhëtimet e ndihmojnë për të rigjetur çdo pjesë të jetës. Në fund të fundit, nëse vërtet beson dhe guxon, do ja dalësh.Një shembull dhe një njeri për t’u ndjekur. Mund ta bëni në tweeter, facebook ose instagram me drewmanity.