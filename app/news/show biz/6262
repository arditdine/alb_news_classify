Superylli i Bollywood-it Sridevi Kapoor ka ndërruar jetë në moshën 54-vjeçare pas një ataku në zemër, tha familja e saj sipas BBC.Aktorja e njohur thjeshtë si Sridevi ishte me familjen e saj në Dubai për dasmën e nipit të saj kur u godit nga ataku në zemër.Ajo ka luajtur prej pesë dekadash në më shumë se 300 filma indianë, përfshirë “Mr India”, “Chandni”, “ChaalBaaz” dhe “Sadma”, shkruan tv klan.alQë prej moshës 4-vjeçare ajo ka luajtur në filma si “Tamil”, “Telugu”, “Malayalam”, “Kannada”.Pas publikimit të lajmit për vdekjen e saj, grupe të mëdha fansash u mblodhën para shtëpisë së saj në Mumbai.Figura të famshme të Bollywoodit dhe liderët politikë reaguan të shokuar.Kryeministri indian Narendra Modi shprehu hidhërimin e thellë pas marrjes së lajmit me një postim në Twitter, ndërsa Presidenti Ram Nath Kovind tha se vdekja e aktores kishte lënë miliona mbështetës me zemër të thyer.Ngushëllimeve u është bashkuar edhe kryebashkiaku i Londrës me origjinë nga Pakistani, Sadiq Khan, i cili e kishte takuar aktoren e famshme gjatë vizitës së tij të fundit në Indi. 