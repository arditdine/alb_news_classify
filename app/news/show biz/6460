Këngëtari i njohur grek Kristos Dhantis komenton faktin që një këngëtare me origjinë nga Shqipëria do përfaqësojë Qipron në Evrovizion. “Lëvizje mat e Qipros të dërgojë Eleni Fureiran në Evrovizion”, tha Dhantis në një emision televiziv në mëngjes. “Fureira është shqiptare dhe me këtë zgjedhje rajoni disi bashkohet. Jemi shumë të padrejtë ndaj shqiptarëve. Ka kaq shumë shqiptare që na duan, në Shqipëri ndjekin muzikën tonë dhe ne as me pikë Evrovizion nuk i nderojmë”. Komentet e tij u bënë pak kohë pasi këngëtarja, bëri publike origjinën e saj. Ajo është një vajzë nga Fieri, e rritur në Greqi ku edhe ndërtoi karrierën e saj si këngëtare e suksesshme dhe shumë e pëlqyer.(m.k/BalkanWeb)