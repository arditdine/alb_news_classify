Dikur kishin shkëndija dashuria dhe ishin një nga çiftet më simpatikë, mirëpo asokohe Dua Lipa nuk ishte kaq e famshme. Ndoshta Ledri nuk e kishte marrë edhe aq seriozisht talentin e Duas e cila tashmë është një nga yjet e muzikës botërore, ama ata kanë mbetur shokë.Por siç duket, simpatinë për Duan, nuk e ka humbur as e ëma e Ledrit, Xheraldina e cila i ka dedikuar dy postime në Instagram këngëtares shqiptare dhe me të drejtë. Dua na bëri të ndihemi krenarë, kur fitoi çmimin “British Female Solo Artist”, pra si artistja më e mirë dhe pikërisht momentin kur këngëtarja shqiptare rrëmbeu trofeun dhe mbajti një fjalim, Xheri i ka postuar në Instagram.E ëma e Ledrit i ka thënë “bravo” Duas dhe prindërve të saj. 