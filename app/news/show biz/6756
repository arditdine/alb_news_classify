Gjatë këtyre muajve të shtunat në mbrëmje kanë qenë një luftë e ftohtë mes dy televizioneve rivale dhe gjithashtu mes dy emisioneve rivale “Xing me Ermalin” dhe “Shiko Kush Luan”. Shpesh mes moderatorëve Ermal Mamaqi dhe Luana Vjollca ka patur komente të ndryshme rreth shikueshmërisë apo personazhe, ndërkohë që të dyja palët kanë munduar ta marrin me sportivititet dhe humor duke treguar që në fund të fundit janë kolegë. Por pas përfundimit të “Shiko Kush Luan” që prej kësaj të shtune vendin e Luanës do të zë Arbana Osmani një nga moderatoret më të dashura të televizioneve shqiptare. Ajo rikthehet me edicionin e dytë të programin “Dua të të bëj të lumtur” një nga emisionet më të dashur për të dhe për të cilin ka muaj që punon. Gjatë kësaj kohe Arbana ka publikuar si copëzat e një pazëlli momente nga xhirimet, foto apo ka prezantuar edhe disa nga personazhet që do të ketë, ndër ta emra si futbollisti Lorik Cana, aktori i njohur Rikard Larja etj. Ajo që dimë është se mbrëmjen e sotme do të jetë një tjetër përballje e bukur mes dy emisioneve të cilët ndajnë të njëjtën fashë orari. Ermali vjen me një intervistë pas shumë kohësh të këngëtares Elvana Gjata, e cila vetëm në fillim të shkurtit realizoi një koncert live ku prezantoi 6 këngët e saj më të reja nën kompozimin e Pirro Çakos. Ndërsa për Arbanën nata e sotme përkon me nisjen e sezonit të ri, me prezantimin një pas një të surprizave të këtij edicioni të ri dhe me një nga personazhet më të dashur nga shqiptarët, i cili prej vitesh të tëra nuk ka shënuar asnjë dalje televizive, pikërisht kolosin e teatrit dhe filmit Robert Ndrenika. Cili format televizive do t’a fitojë audiencën e kësaj e kësaj të shtune?/Gazeta Express/