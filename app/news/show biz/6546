Silva Gunbardhi ka rrëfyer në “Top Show Magazine” dy arsyet pse zihet me bashkëshortin e saj, Dafin. “Unë me Dafin zihem si çdo çift tjetër. Kush thotë që nuk zihemi, jemi çift perfekt, gënjen”, tha Silva.“E para, zihem për shpejtësinë. Imagjino, të bësh video me 220 km/h, me një dorë telefonin e me një dorë timonin. Është e frikshme dhe kam merak”, tregon këngëtarja.“E dyta: kur i them “dëgjo Silvën, o vëlla”. Unë e kam nga dialekti këtë, por ai e ka shumë bezdi. Nuk do që t’i them vëlla”, shtoi Silva, e cila nënvizoi se nuk është xheloze.“Unë nuk jam shumë e jetës së natës, ndërsa ai del me shokët. Edhe po të jetë me ndonjë vajzë, çfarë të bëj unë, të vras veten?”“Ku e di ti që nuk është me ndonjë goc dhe jo në studio?”, e pyeti gazetari Ervin Kurti.“Po mirë o le të jetë, ça të bëj unë, të vras veten tani?”, u përgjigj Silva duke bërë të gjithë të qeshin.“Ti nuk e vret veten, por po e more vesh vret Dafin”, i tha Alban Dudushi. “Pak fare”, iu përgjigj Silva.