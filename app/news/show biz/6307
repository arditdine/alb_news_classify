LONDER- Ish-kryeministri i Britanisë së Madhe, David Cameron ia ka besuar modelin e flokëve një berberi kosovar. Bëhet fjalë për Valon Sadikun, i cili qeth gjithmonë Cameron.Siç raportojnë mediat kosovare, Valoni prej vjetësh jeton në Londër, ndërsa në vendin ku punon, shkojnë shumë turistë dhe personazhe të njohura publike.E si për të ‘vulosur’ aftësitë e shqiptarit, Cameron ka vendosur të bëjë disa fotografi dhe t’i publikojë ato në rrjetet sociale. Cameron ka qenë kryeministër i Britanisë së Madhe nga viti 2010 deri më 2016, ndërkohë që tashmë është tërhequr nga politika.(BalkanWeb) 