TIRANE – Emri i Bleona Qeretit u lakua shumë pas shfaqes së saj në afterparty-n e çmimeve “Oscar” me fustanin rrjetë që nuk i linte aspak vend imagjinatës. Këngëtarja shqipare doli gati e zhveshur në partin e organizuar nga Fanity Fair pas ndarjes së çmimeve Oscar.Por pavarësisht kritikave të shumta që Bleona mori për veshjen e saj edhe nga mediat ndërkombëtare, është dikush që e ka pëlqyer veshjen e këngëtares shqiptare.Bëhet fjalë për këngëtaren dhe aktoren dhe këngëtaren me famë botërore Barbra Streisand, e cila më një zemër në “Instagram” pëlqen veshjen e Bleonës.Kaq ka mjaftuar që Bleona ta publikonte këtë fakt në rrjetet sociale me mbishkrimin: ”Barbara Streisand ti je idhulli im. S’mund ta besoj që të pëlqeu ‘look-u’ im. Të adhuroj”.Kjo nuk është hera e parë që këngëtarja shqiptare zgjedh të shfaqet me veshje rrjetë në tapetin e kuq të eventeve më të rëndësishme ndërkombëtare.(BalkanWeb)