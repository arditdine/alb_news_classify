Gruaja me aftësi ndryshe braktiset në “apartamente tmerri”, me gjak në butona ashensori, fece nëpër shkallë e dysheme të mbushur me xhama të thyer! Fotografitë tronditëse nga blloku i apartamenteve ku jeton një grua me aftësi te kufizuara në Britaninë e Madhe, tregojnë kushtet çnjerëzore në të cilat janë lënë banorët aty, në mesin e shpërthimit të pandemisë së koronavirusit. Pallati që mediat vendase e përshkruajnë si një “ grackë të vdekjes”  ka gjak në butonat e ashensorit, pështyma dhe xhama të thyer në dysheme, e qiramarrësit janë ankuar edhe për fece nëpër shkallë. Gruaja me probleme të shikimit që ngriti zërin për të treguar se çfarë po ndodhte atje në Wyndford Estate të Maryhill thotë se kjo është praktikisht një “ shkelje e të drejtave të njeriut” . “Na kanë lënë këtu që të kalbemi”, shprehet ajo. Një tjetër banore, që vuan nga astma, thotë se qeni iu ça keq nga xhamat në dysheme e shpenzoi pafund para nëpër veterinerë. Ajo rrëfeu sesi u detyrua ta mbante në krahë e të zbriste me nga shkallët e emergjencës, vetëm që të mos përdorte ashensorin e ndotur me gjak. “Na trajtojnë si kafshë. Këtu vjen një erë e tmerrshme; uji është i pisët e jashtë gjen gjilpëra, gota të thyera, apo lugë të përdoruesve të drogës. Dhe për këtë nuk bëhet asgjë”, u shpreh ajo. Shoqata e strehimit Cube i hodhi poshtë të tilla pretendime e tha se ka bërë “ dy pastrime rrënjësore gjatë katër javëve të fundit”.