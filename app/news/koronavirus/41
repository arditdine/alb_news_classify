Ngjarje në zhvillim: Pandemia e Koronavirusit        Ministria e Shëndetësisë ka bërë të ditur se një tjetër i prekur me koronavirus ka ndërruar jetë, duke e çuar në 11 numrin e viktimave. Ai është një 79-vjeçar nga Tirana. Po ashtu, ministria ka bërë të ditur edhe numrin e personave të prekur, i cili ka shkuar në 223, me 11 raste të reja në 24 orët e fundit, ndërsa 44 persona janë shëruar. Në shërbimin infektiv aktualisht janë 74 të shtruar. Prej tyre 7 janë në terapi intensive nga të cilët 4 janë të intubuar. Pjesa tjetër e të shtruarve në pavion janë në gjendje të stabilizuar deri në këto momente. Ndërkohë në spitalin COVID 2 “Shefqet Ndroqi” kemi një pacient të shtruar. Harta e të prekurve nga COVID-19 zgjerohet në Tiranë, Fier, Shkodër, Tropojë dhe Korçë, përveç rasteve të zbuluara për të cilat po kryhet hetimi epidemiologjik dhe ku po punohet me shumë intesitet nga epidemiologët për gjurmimin e kontakteve të rasteve pozitive dhe ndërprerjen e zinxhirit të transmetimit të infeksionit. Shpërndarja gjeografike e rasteve pozitive, është si vijon: – Tiranë                                 124 raste – Durrës                                14 raste – Lushnje                             4 raste – Elbasan                              5 raste – Fier                                      23 raste – Kavajë                                4 raste – Rrogozhinë                      2 raste – Korçë                  14 raste – Vlorë                                  5 raste – Shkodër                            7 raste – Lezhë                                 5 raste – Berat                                  1 rast – Has                                      2 raste – Krujë                                  5 raste -Tropojë                              4 raste – Pukë                     3 raste – Mirditë                              1 rast