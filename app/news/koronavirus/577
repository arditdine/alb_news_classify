400 viktima në 24 orë, rriten edhe të prekurit Përhapja e koronaivrusit në Spanjë po ndjek hap pas hapi ritmet e Italisë. Afro 400 viktima u shënuan gjatë 24 orëve të fundit në Spanjë, duke e çuar në 1720 numrin e përgjithshëm të tyre. Po ashtu 3600 persona rezultuan pozitivë ndaj testeve për koronavirus, duke e çuar në total në mbi 28 mijë numrin e përgjithshëm të të infektuarve. Megjithatë po rritet edhe numri i të shëruave, duke arritur së fundi në 2575 në total. Rajoni me përhapjen më të madhe është Madridi.Mbi 2 mijë të infektuar në një ditë u konstatuan edhe në Gjermani, ku tashmë të prekur janë mbi 23 mijë persona. 93 janë të vdekurit nga koronavirusi në këtë vend. Qeveria gjermane u kërkoi kompanive të mëdha të automjeteve, që një pjesë të aktivitetit të tyre prodhues ta venë në dispozicion të prodhimit të mjeteve në ndihmë të emergjencës. Firma si ‘Daimler’ e ‘Volkswagen’ do të prodhojnë maska e ventilatorë për pacientët. Lokomotiva e zhvillimit të Eurozonës parashikon një rënie ekonomike deri 5% për këtë vit, për shkak të masave të jashtëzakonshme.Drejtori ekzekutiv i OBSH-së Mike Ryan tha se masat ejashtëzakonshme të aplikuara në shkallë globale janë efektive, por koronavirusirrezikon të përhapet sërish nëse ato hiqen. Vetëm vaksina, sipas tij, do t’ijapë zgjidhje kësaj situate.Italia është vendi i parë në botë për nga numri iviktimave me afro 5 mijë. Në gjithë botën numërohen 13.400 të vdekur dhe afro312 mijë të infektuar që prej nisjes së përhapjes. Vetëm 30% e tyre janëshëruar deri më tani.  Tv Klan