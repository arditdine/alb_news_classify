Sipas ekspertëve kur COVID-19 sulmon, ai e kthen qelizën e pacientit në një ‘fabrikë virusesh’. Ai e nis me sipërfaqen e qelizës, ku virusi ngjitet në një proteinë që normalisht ndihmon për rregullimin e presionit të gjakut të pacientit.Pa dashur, qeliza e fut virusin brenda, aty ku ‘sulmuesi’ shkarkon ngarkesën e tij dhe nxit atë (qelizën) të prodhojë më shumë viruse.Virusi komandon mekanizmat e vet qelizës për t’u bërë kopje kodit të tij gjenetik, duke prodhuar më shumë viruse, e duke shpërndarë mikrobe të tëra në sipërfaqen e qelizës, gjë që çon në infektimin e më shumë qelizave të tjera.Barnat ekzistuese në farmaci mund të veprojnë për të goditur pjesë të ndryshme të kësaj ‘makinerie’. Megjithëse ato nuk janë prodhuar me qëllimin për t’u përdorur si ilaçe antivirale, në përpjekjen për të trajtuar numrin në rritje të infeksioneve me COVID-19, shkencëtarët shpresojnë se këto ilaçe mund të ofrojnë ndihmë.‘Ne nuk kemi luksin e një programi pesë-vjeçar për zbulimin e ilaçit. Kemi nevojë për diçka tani’, thotë Warner Greene, mjek e studiues në Institutin ‘Gladstone’ të Virologjisë dhe Imunologjisë.Kërkimet janë përqëndruar tek disa ilaçe që shihen si ‘kandidatë’ potencialë e çuditshëm njëkohësisht, siç janë ilaçet kundër kancerit, ato ndaj sëmundjes së zemrës, një ilaç kundër skizofrenisë dhe një trajtim për sëmundjen e Parkinsonit.Aktualisht po kryehet testimi me klorokinën, një ilaç kundër malaries.