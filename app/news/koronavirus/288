Ministria e Shëndetësisë ka njoftuar se 28 persona të rinj me Covid-19 janë zbuluar në 24 orët e fundit, duke e çuar numrin total në 174 të infektuar.Në informimin e përditshëm, të enjten paradite, Eugena Tomini njoftoi se harta e personave të prekur është zgjeruar gjatë 24 orëve të fundit në Tropojë me dy persona të prekur.Harta e të prekurve nga COVID-19 po ashtu është zgjeruar në Tiranë, Korçë, Fier, Durrës, Lezhë, Elbasan, përveç rasteve të zbuluar për të cilat po kryhet hetimi epidemiologjik dhe ku po punohet me shumë intesitet nga epidemiologët për gjurmimin e kontakteve të rasteve pozitive dhe ndërprerjen e zinxhirit të transmetimit të infeksionit.Shpërndarja gjeografike e rasteve pozitive, është si vijon:— Në Tiranë: 102 persona— Në Durrës: 10 persona,— Në Lushnje: 4 persona— Në Elbasan: 5 persona;— Në Rrogozhinë: 2 persona;— Në Kavajë: 4 persona— Në Korçë: 11 persona;—Në Vlorë: 5 persona;— Në Shkodër: 3 person;— Në Lezhë: 4 person;— Në Has: 2 persona;— Në Berat: 1 person.— Në Krujë: 1 person.—Në Tropojë: 2 persona.Ministria  njoftoi se gjatë orëve të mbrëmjes së djeshme ndërroi jetë një paciente 71-vjeçare nga Tirana, e shtruar në spitalin Infektiv, në terapi intensive, në frymëmarrje të drejtuar (respirator).Po ashtu Tomini sqaroi se në shërbimin infektiv aktualisht janë 73 të shtruar dhe prej tyre, 3 prej tyre janë në terapi intensive, 2 prej të cilëve janë të intubuar në gjendje të rëndë./Opinion.al