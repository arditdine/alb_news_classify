SHBA Në Shtetet e Bashkuara, COVID-19 vazhdon të përhapet dhe numri i të vdekurve arriti shifrën 152, sipas njoftimeve të sotme të autoriteteve,  Ndërsa numri i të infektuarve ka arrit në 10 mijë. Numri i të prekurve me koronavirus në SHBA ka arritur mbi 10 mijë të infektuar. Zyrtarët thanë se administrata do të bëjë ç’është e mundur për të frenuar pandeminë. “Për një vend kaq të madh, ne po ecim mirë,” tha Presidenti Trump. COVID-19 ka prekur të gjitha shtetet e SHBA-së. Guvernatori i New York-ut Andrew Cuomo tha të martën se nuk kishte në plan të impononte karantinë në asnjë prej qyteteve në shtetin e tij.“Nuk kam asnjë interes dhe asnjë plan të çfarëdo lloji, që të vendos karantinën në ndonjë qytet,” tha Cuomo në një konferencë shtypi.Sidoqoftë, ai tha se ekziston mundësia që të ketë mbyllje më dramatike, përveç mbylljes së restoranteve, bareve dhe shkollave, për të frenuar përhapjen e koronavirusit.