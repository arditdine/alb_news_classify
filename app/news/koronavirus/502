Në Shqipëri, 24 orët e fundit u regjistruan edhe 15 raste të reja me njerëz të prekur nga koronavirusi, informuan para pak çastesh auroritetet. Në daljen për media që u dërgua për mediat si videomesazh i regjistruar, ishin ministrja e Shëndetësisë, Ogerta Manastirliu zv/ministrja e Shëndetësisë, Mira Rakacolli dhe përgjegjësja e Departamentit të sëmundjeve Infektive në Institutin e Shëndetit Publik, Silva Bino. Ata informuan mbi situatën e COVID-19.“Vetëm në 24 orët e fundit janë konfirmuar 15 raste të reja pozitive, në 45 testime të kryera. Harta e të prekurve nga COVID-19 shtrihet tashmë edhe në Vlorë, Shkodër dhe zgjerohet në Tiranë, Durrës, përveç rasteve të zbuluar për të cilat po kryhet hetimi epidemiologjik, si Lushnja, Kavaja, Fieri, Rrogozhina ku po punohet pa u ndalur nga epidemiologët për gjurmimin e kontakteve të rasteve pozitive dhe ndërprerjen e transmetimit të infeksionit”, bëri të ditur Manastirliu.Deri në këto momente testuar 856 janë raste të dyshuara dhe prej tyre janë të konfirmuar pozitivë me COVID-19, 104 raste. Ndërsa shpërndarja gjeografike e rasteve pozitive, është si vijon:• Tiranë 68 qytetarë • Durrës 7 qytetarë • Lushnje 2 qytetarë • Elbasan 2 qytetarë • Fier 12 qytetarë • Rrogozhinë 2 qytetarë • Kavajë 3 qytetarë • Korcë 3 qytetarë • Vlorë 4 qytetarë • Shkodër 1 qytetarëMinistria ka vënë në dispozicion një linjë të gjelbër FALAS 0800 40 40 për çdo qytetar që kërkon informacon apo këshilla në lidhje me COVID-19. Kjo linjë do të shërbejë edhe për pacientët kronikë që të marrin informacion se si të lidhen me mjekun e familjes, se si mund të përfitojnë barnat me rimbursim dhe për cdo shqetësim tjetër që ata kanë.Por është e rëndësishme të sqarohet se: Nëse qytetarët kanë shenja të sëmundjes dhe për rastet e urgjencave duhet të telefonohet numri unik i urgjencës kombëtare 127!g.kosovari