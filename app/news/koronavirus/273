Koronavirusi vijon të përhapet në të gjithë botën, ndërsa shumë shtete kanë marr masa për mbrojtur qyetarët.Një nga këto shtete është dhe India, por ndryshe nga vendet e tjera, ky shtet ka zgjedhur të udhtroj dhunë ndaj personave të cilët nuk i respektojnë masat.India të mërkurën njoftoi izolimin në shtëpi të qytetarëve për 21 ditë si masë mbrojtëse nga përhapja e koronavirusit.Patrulla oficerësh të shpërndara nëpër vend bllokuan rrugët duke ndëshkuar çdo drejtues mjeti që qarkullonte pa motive mjekësore apo jetike.Shuplakat dhe goditjet me shkopinj gome ishin disa nga dënimet që u detyruan të durojnë disa prej kalimtarëve të pabindur.Për të tjerë qytetarë, ndëshkimi erdhi në formën e ushtrimeve fizike. Nga e mërkura, India është blinduar totalisht për tri javët e ardhshme, për të parandaluar përhapjen e koronavirusit te 1,3 miliardë banorët e vendit.Deri më tani sëmundja ka infektuar rreth 700 veta dhe të paktën 13 persona kanë gjetur vdekjen. Izolimi i vendit ka provokuar radhë të gjata në ushqimore, ndërsa në kryeqytet qeveria ka nisur të shpërndajë ushqime falas për të varfrit dhe punëtorët e prekur nga kriza.Izolimi i vendit vjen pas frikës se koronavirusi po nis të shpërndahet në kryeqytetin Delhi, në qendrën komerciale në Mumbai dhe në qytetet e mëdha.Kushtet spitalore në Indi janë të dobëta, me vetëm 0.5 shtretër për 1 mijë banorë, krahasuar me 3 apo 4 të tilla në shtete si Italia dhe Kina.Edhe pse bilanci i të prekurve nga pandemia është ende i ulët, vendi i dytë më i populluar i botës, sipas autoriteteve, rrezikon një shpërthim të rasteve nëse nuk merren masa të ashpra parandaluese./ Opinion.al