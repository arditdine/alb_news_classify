Drejtuesit e Grupit të 20 ekonomive më të mëdha të botës janë zotuar të injektojnë më shumë se 5 trilion dollarë amerikanë në ekonominë globale, si pjesë e përgjigjes së tyre të koordinuar për të kufizuar efektet anësore të pandemisë koronavirus.“Ne po injektojmë mbi 5 trilion dollarë amerikanë në ekonominë globale, si pjesë e politikës fiskale të synuar, masave ekonomike dhe skemave të garantimit për të kundërshtuar ndikimet sociale, ekonomike dhe financiare të pandemisë,” thuhet në një deklaratë të lëshuar pas përfundimit të një video-konference të udhëhequr nga Arabia Saudite.Arabia Saudite, e cila mban presidencën e G20 këtë vit, bëri thirrje për një “samit të jashtëzakonshëm virtual” për të diskutuar implikimet e krizës shëndetësore mbi njerëzit dhe ekonomitë.Ministrat e financave të grupit dhe kryetarët e bankave qendrore do të koordinojnë dhe bashkëpunojnë ngushtë me organizatat ndërkombëtare për të zhvilluar dhe ofruar “ndihmë të përshtatshme financiare ndërkombëtare”, vijon deklarata.Udhëheqësit gjithashtu planifikojnë të zgjerojnë aftësinë prodhuese për të përmbushur nevojat në rritje për furnizime mjekësore në mes të shpërthimit të koronavirusit të ri.“Ne jemi në luftë me një virus, dhe nuk e fitojmë atë,” tha Sekretari i Përgjithshëm i Kombeve të Bashkuara Antonio Gutteres gjatë takimit. “Kjo luftë ka nevojë për një plan lufte për ta luftuar atë.”Plani duhet të synojë të ndërpresë sa më shpejt transmetimin e Covid-19, të minimizojë ndikimin social dhe ekonomik dhe të përgatisë fazën e rimëkëmbjes për të ndërtuar “një ekonomi më të qëndrueshme, gjithëpërfshirëse dhe të barabartë”.G20 u zotua të ruajë rrjedhën e mallrave dhe shërbimeve përtej kufijve, të zgjidhë ndërprerjet në zinxhirët e furnizimit global dhe të lehtësojë tregtinë ndërkombëtare.Drejtori i Përgjithshëm i Organizatës Botërore të Shëndetit Tedros Adhanom Ghebreyesus iu drejtua G20 për të kërkuar mbështetje për ngritjen e fondeve dhe prodhimin e pajisjeve të mbrojtjes personale për punonjësit e shëndetit, në mes të një mungesë globale.“Ne kemi një përgjegjësi globale si njerëzimi dhe veçanërisht ato vende si G20,” tha Tedros në një konferencë shtypi në Gjenevë të mërkurën. “Ata duhet të jenë në gjendje të mbështesin vendet në të gjithë botën.”Për shëndetin, drejtuesit e G20 u angazhuan të mbyllin hendekun e financimit në planin e reagimit të OBSH-së dhe të forcojnë mandatin e tij, si dhe të zgjerojnë kapacitetin prodhues të furnizimeve mjekësore, të forcojnë kapacitetet për t’iu përgjigjur sëmundjeve infektive dhe të ndajnë të dhëna klinike.Pavarësisht thirrjeve për bashkëpunim, G20 rrezikon të përçahet në një luftë të çmimit të naftës midis Arabisë Saudite dhe Rusisë dhe fërkimeve midis Shteteve të Bashkuara dhe Kinës për origjinën e shpërthimit të koronavirusit. /Opinion.al