Njerëzit që janë izoluar në ambiente të mbyllura për të ngadalësuar përhapjen e koronavirusit, po përjetojnë ëndrra më intensive dhe më të gjata për shkak të “etheve të kabinës”, pohon një psikolog.Profesori Mark Blagrove nga Universiteti “Swansea” thotë se mungesa e stimulimit të shkaktuar nga qëndrimi në shtëpi për ditë të tëra është duke ndryshuar mënyrën se si njerëzit flenë dhe ëndërrojnë.Miliona njerëzve u është thënë që ‘të qëndrojnë brenda’ nga qeveria për të ngadalësuar përhapjen e COVID-19, një epidemi në disa raste vdekjeprurëse, si dhe për të mbrojtur punëtorët kryesorë që ende duhet të jenë jashtë.“Shumë njerëz do të kenë provuar një ndryshim në rrethanat e tyre kohët e fundit, dhe çdo lloj stresi mund të ëndërrohet”, tha profesori Blagrove. Eksperti për ëndrrat dhe karakteristikat e gjumit tha se disa njerëz do të kenë një jetë që është më e mërzitshme sesa më parë, ndërsa gjithashtu do të përjetojnë më shumë stres. “Njerëzit shqetësohen për çështje financiare për shkak të humbjeve të vendeve të punës ose shqetësimeve për punën, çështjet me shëndetin dhe izolimin nga miqtë dhe familja e zgjeruar”, tha ai.“Shumë prej jush kanë më shumë stres, ndoshta sepse janë me njerëz me të cilët nuk do të kalonit aq shumë kohë zakonisht në një pjesë të ditës. Mund të jetë shqetësuese, mund të jetë jashtëzakonisht stresuese dhe e rrezikshme për njerëzit në situata të dhunës në familje”, tha ai. “Ju thashmë keni gjëra shtesë si shqetësimet financiare, shqetësimet e punësimit, shqetësimet për fëmijët tuaj të gjitha duke kontribuar në shqetësimet që ndikojnë në ëndrra”.Blagrove tha se ekzistonte një “përsëritje metaforike e jetës në ëndrra” e cila përqendrohet në “anën më emocionale” dhe ato aspekte janë duke u forcuar për momentin. Ai tha: “Shumë njerëz, nuk do të ëndërrojnë për jetën e tyre të punës, sepse, në përgjithësi, nuk është aq interesante. Por nëse situata konkrete iu jep njerëzve më shumë gjëra interesante, mund të ndodhë që ata të ëndërrojnë më shumë”.Me punëtorët që nuk kanë më nevojë të lëvizin në zyrat e tyre pas shpërthimit të COVID-19, ekziston një mundësi më e madhe për njerëzit që të flenë, tha eksperti.Kjo u jep atyre më shumë mundësi të ëndërrojnë pasi ata do të jenë në shtrat më gjatë në një kohë kur ata janë në gjumë REM, ku ëndrrat janë më të gjata.Gjatë gjumit REM truri është më aktiv se sa më vonë dremitjes që ndodhin ëndrrat. Ora e alarmit shpesh do t’ju zgjojë në mes të një periudhe gjumi REM. Nëse personi e ka periudhën e gjumit më të gjatë, mund të kenë ëndrra më të gjata”, tha ai dhe “Ka më shumë të ngjarë ta mbani mend ëndrrën nëse keni një gjumë më të gjatë. Nëse keni një gjumë më të gjatë, do të keni një ëndërr më të gjatë”. Profesori Blagrove, i cili tha se kishte filluar të ëndërronte për macen e tij që kur kalonte më shumë kohë në shtëpi, tha që ëndrrat që përmbajnë koronavirus, izolim ose para do të sugjeronin që ato janë të rëndësishme për personin emocionalisht. Ai tha se mund të ketë një rritje të njerëzve që ëndërrojnë për dikë për të cilin nuk kanë folur ose nuk e kanë parë brenda një kohe “për shkak të kohës së gjatë të kaluar në media sociale”. Ai shtoi: “Do të ketë shumë njerëz që kanë ëndrra mjaft emocionale”./(Daily Mail)