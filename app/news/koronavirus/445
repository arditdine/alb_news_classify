Koronavirusi, përveç shqetësimit në popullatë, ka sjellë edhe një situtë”dashurie” në politikë. Raportet mes presidentit Ilir Meta dhe kryeministrit Edi Rama duket se janë relaksuar. I pyetur për gazetari Enton Abilekaj situatën rozë me Ramën, presidenti Ilir Meta deklaroi në OPEN se ajo që i intereson është situate kuqezi “Nuk i njoh shumë situatat rozë. Unë dua një situatë kuqezi. Ne jemi në bashkëpunim, do të jemi në bashkëpunim. Kam qenë gjithmonë i hapur, me qeverinë dhe opozitën. Jam i hapur për çështjet e interesit kombëtar. Ka vend sa të duash për përballje, se kush qeveris më mirë”, tha presidenti Meta. A ka një fillim të ri? A do mbyllet komisioni për shkarkimin e presidentit? “Për mua nuk ka asnjë shqetësim. Të mbrojmë mjekët, infermierët dhe qytetarët.KJo më intereson mua. Të kujdesemi për situatën ekonomike”, tha kreu i shtetit. Pak ditë më parë, kryeministri e falenderoi publikisht Metën, teksa po prezantonte planin financiar të qeverisë, ku njoftoi përgjysmimin e pagave për ministrat e deputetët. “Ndërsa presidentit nuk do ia përgjysmojmë, dhe haka e do që ta falënderoj publikisht sepse qysh kur kemi hyrë në këtë luftë po ndihmon si mundet dhe sa mundet”