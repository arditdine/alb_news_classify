DUBLIN Pas 3 vitesh mungesë, vokalisti i grupit të njohur, “U2”, Bono Vox është rikthyer me një këngë mjaft të veçantë. Ndryshe nga të tjerat, kënga është realizuar në kushte shtëpie, sepse si çdokush tjetër, edhe artisti i njohur është izoluar për shkak të pandemisë Covid-19.Kënga i kushtohet të gjithë italianëve, të cilët në këto ditë të vështira kanë gjetur forcën për t’u bërë bashkë për të mbushur me pozitivitet ditët e tyre. Bono e publikoi këngën e re, me titull “Let your love be known” në adresën e grupit në “Instagram” shoqëruar me diçiturën: “Për italianët që më inspiruan për këtë këngë… për irlandezët… për të gjithë ata që në këtë ditë të Shën Patrikut janë në një situatë të vështirë dhe ende këndojnë. Për doktorët, infermierët, kujdestarët në vijën e parë të frontit, juve po ju këndojmë.”Këngëtari ka treguar se ai ndodhet në shtëpinë e tij në Dublin dhe se këngën e kishte shkruar një orë para se ta publikonte në rrjete sociale.Në tekstin e këngës ai përshkron një Dublin të shkretë dhe flet për izolimin e frikën nga koronavirusi. Por i inspriruar nga pamjet e italianëve që këndojnë në ballkonet e tyre.  (BalkanWeb)