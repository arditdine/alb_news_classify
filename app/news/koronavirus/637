Mediat lokale serbe në veri të Mitrovicës kanë marrë informacione për mbylljen e kufirit me Serbinë përmes qytetarëve, të cilët janë përpjekur të kalojnë kufirin në Jarinje, Bërnjak dhe Merdare të premten për të hyrë në Kosovë, por nuk kanë arritur, sepse u është thënë se i ashtuquajturi “vendkalim kufitar i integruar” është mbyllur nga ana serbe.Agjensia e lajmeve “Kossev” ka raportuar se ministria e brendshme e Serbisë ka urdhëruar të gjitha ekipet policore në vendkalimet kufitare me Kosovën të mbyllin kufirin.Pikat kufitare janë mbyllur që nga e premtja në orën 14:00 për të paktën 48 orë dhe më shumë deri në marrjen e një vendimi tjetër. Presidenti i Serbisë, Aleksandar Vuçiç, në kuadër të luftës kundër përhapjes së koronavirusit, ka urdhëruar mbylljen e të gjitha vendkalaimeve kufitare për hyrje të udhëtarëve, përveç për kamionë.Eshtë ndërprerë edhe trafiku ndërurban, derisa Qeveria e Serbisë ka dërguar avionet për t’i marrë shtetasit e vetë që kanë mbetur nëpër aeroporte.E në jug të Mitrovicë vazhdon zbatimi i masave të Qeverisë së Serbisë për parandalimin e virusit korona.Kryetari i Mitrovicës, Agim Bahtiri, u ka bërë thirrje qytetarëve që të mos lëvizin në rrugë, derisa janë mbyllur parqet dhe qytetarëve u është rekomanduar të rrinë brenda. Gjithashtu, kryetari i Mitrovicës ka mbyllur edhe hyrjen tek liqeni akumulues, si një masë tjetër parandaluese.Kjo është hera e parë që Serbia mbyll kufirin me Kosovën që kur ka hyrë NATO-ja duke shënuar kështu në një farë mënyrë njohje de facto të Kosovës nga Serbia.  /abcnews.al