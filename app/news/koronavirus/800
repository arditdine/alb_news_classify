Këtë të enjte në “Mbrëmja ABC” ndodhet në studio me gazetaren Mirela Milori ndodhet Drejtori i Përgjithshëm i Spitalit Amerikan, Klodian Allajbeu.Në bisedën në studio deri më tani është folur për krizën që ka shkaktuar koronavirusi në vendin tonë, si po e përballon Shqipëria këtë periudhë dhe a kanë qenë efikase masat e marra deri më tani.Sipas zotit Allajbeu, masat e marra deri më tani kanë qenë efikase dhe kanë dhënë rezultat. Ai e krahason situatën e krijuar me një rrufe ne qiell të hapur që u prishi njerëzve qetësinë.“Kjo ishte si një rrufe në qiell të hapur, ishim mësuar me qetësinë e jetës… Por tashmë çdokush nga ne duhet të mendjë se është një sakrificë që duhet bërë. Duhet të respektojmë rregullat e karantinimit.”Për të vënë në dukje se mjekësia tashmë ka përparuar dhe pandemitë mund të jenë më pak të dëmshme dhe të kontrollueshme, Klodian Allajbeu sjell në vëmendje të shkuarën kur bota ka kaluar sëmundje të rënda që u kanë marrë jetën njerëzve në masë.Nëse shohim në histori mund të kujtojmë Murtajën e Justinjanit në Bizant. Mori përmasa të mëdha. Vdiq nje e treta e popullatës, pati ndikim të madh në mënyrën sesi funksiononte bota në atë kohë. U përhap në Romë.. numri i njerëzve që vdiqën ishte i pamatshëm..”Më tej ai përmend edhe Murtajën e Zezë dhe pasojat që ajo solli me vete duke shtuar se, “sot në sajë të mjeksësisë moderne nuk kemi këto mpakte.Sa i përket mënyrës sesi vendi ynë i është përgjigjur krizës, Allajbeu u shpreh se metodologjitë ndryshojnë në varësi të vendeve.Mirela Milori: Cila është metodologjia më e duhur?Për ne kjo metodë është e duhura. Jemi vend i vogël, organizohemi me lehte, ne vende të mëdha është më e vështirë. Impakti në ekonominë e tyre do jete drastik. Keto masa janë të domosdoshme, nuk besoj se do kishte një mënyrë ndryshe për ta përballuar.Më tej gjatë bisedës, ai u shpreh se nëse do të ketë nevojë, një nga spitalet do të jetë gati për të trajtuar pacientë me Covid-19. Sipas tij prej disa ditësh, stafi i Spitalit Amerikan ka nisur të trajnohet. Ndërsa masat janë marrë të gjitha për të qenë gati nëse do të ketë nevojë për ndihmë.Intesiteti i situatës sipas tij mund të bjerë nga qershori.