Për shkak të gjendjes së emergjencës që ka shkaktuar koronavirusi në Maqedoninë e Veriut janë shtyrë edhe zgjedhjet e parakohshme parlamentare të parashikuara të mbaheshin më 12 prill. Për shkak të gjendjes së emergjencës që ka shkaktuar koronavirusi në Maqedoninë e Veriut janë shtyrë edhe zgjedhjet e parakohshme parlamentare të parashikuara të mbaheshin më 12 prill. Ky vendim u mor pas takimit të sotëm mes presidentit Stevo Pendarovski me kryetarëve të gjithë partive politike në vend. Kreu i LSDM-së Zoran Zaev tha se në situatën e krijuar është e pamundur mbajtja e zgjedhjeve dhe se siguria e qytetarëve ishte parësore. Ai shtoi se Presidenti tashmë me anë të ekspertëve duhet të gjejë formulën juridike për anulimin e zgjedhjeve deri në qetësimin e situatës. “Shëndeti dhe siguria e qytetarëve nuk kanë çmim. Në këtë takim vendosem se nuk ka kushte për mbajtjen e zgjedhjeve.  Apeloj edhe njëherë që të gjithë t’i qasen me seriozitet situatës dhe të zbatojnë rekomandimet e qeverisë. Sot i dhamë të drejtë Presidentit të Shtetit për thirrjen e ekspertëve dhe gjetjen e formulës juridike për anulimin e zgjedhjeve deri sa të qetësohet situata”, tha Zaev. Formulën juridike për shtyrjen e zgjedhjeve nga Presidenti e theksoi edhe përfaqësuesi i BDI-së, Bujar Osmani, i cili shtoi se siguria dhe shëndeti i qytetarëve është e rëndësisë së parë. “Kemi konstatim të përbashkët se zgjedhjet do të duhet të anulohen sepse shëndeti i qytetarëve është më i rëndësishëm. Mënyrën se si do të implementohet ky vendim politik mbetet presidenti së bashku me ekspertët të vendosë në orët dhe ditët në vazhdim,” tha Osmani. I.K./Shqiptarja.com