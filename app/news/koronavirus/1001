Edhe koronavirusi ka shërbyer për të thelluar krizën e qeverisjes në Kosovë ku asgjën nuk shkon vaj mes dy partnerëve LDK dhe VV. Kryeministri Albin Kurti ka shkakrkuar ministrin e tij të Brendëshëm Agim Veliu, një nga figurat kryesore të aleatit qeverisës i cili gjithmonë ka qenë kundër një koalicioni mes dy ish partive opozitare. Arsyeja zyrtare është përhapja e panikut dhe deklaratat e bërë në kundërshtim me vendimet e qeverisë. “Përmes deklaratave të tij të bëra publikisht, por jo edhe të mbështetura me qëndrime të tij në mbledhje të brendshme, Ministri i Punëve të Brendshme dhe Administratës Publike, Veliu ka dëshmuar mungesë të theksuar lidershipi dhe ka minuar hapur punën e qeverisë, pjesë e të cilës ai është” thuhet në deklaratën e zyrës së kryeministrit.Por, menjëherë pas këtij akti të fortë, kryetari i partisë së koalicionit Isa Mustafa ka reaguar kundër tij. “Z. Kurti nuk eshte konsultuar me mua, prandaj edhe nuk jam pajtuar per shkarkimin e ministrit Veliu. Ky eshte veprim i njeanshem, ne kundershtim me marreveshjen e koalicionit, dhe i papranueshem per LDK-në”, ka thënë Mustafa.Lexo më tej:Andi Bushati:Dështimi i Albinit përballë botës së vjetërNë fakt, kjo sherrnajë nuk është një rrufe në qiell të pastër. Ajo shpreh tensionet e mëdha mes dy partive të koalicionit, që nuk bien dakord pothuajse për asgjëm që nga qëndrimet për taksën 100% ndaj Serbisë, që nga fërkimet me ShBA, e deri tek vendosja apo jo e gjendjes së jashtëzakonshme.Pikërisht kjo e fundit qëndron në themel të përplasjes së tanishme. Duke shfrytëzuar krizën e koronavirusiit presidenti Hashim Thaçi ka kërkuar vendosjen e gjendjes së jashtëzakonshme, e cila e vë shtetin për 30 ditë në kontrollin e tij, duke reduktuar kompetencat e qeverisë. Nga ana tjetër kryeministri e ka hedhur kategorikisht poshtë këtë masë. Dje, në një intervistë në Klan Kosova minisrti i brendëshëm Veliu, një kundërshtar i hershëm i koalicionit mes VV dhe LDK-së, ishte radhitur përkrah presidentit.“Situata në Kosovë është serioze. Numri i të prekurve po rritet. Unë personalisht jam që të ndërmerren të gjitha masat. Qofshin ato edhe ekstreme, sikurse po quhen, që të mbrohemi nga ky rrezik që e ka përfshirë globin, por edhe Kosovën”, është shprehur Veliu. Duket qartë se Veliu, nuk është i interesuar për gjendjen e jashtëzakonshme apo jo. Ai, që kur është krijuar qeveria, nuk ka lënë rast pa luajtur rolin e disidentit për të minuar punën e saj. Dhe pikërisht në kushtet aktuale sfida qe e madhe. Presidenti Hashim Thaçi që do më shumë se gjithçka tjetër rrëzimin e kabinetit Kurti, ka përgatitur një dekret që duhet të votohet në parlament, për vendosjen e gjendjes së jashtëzakonshme. Nëse në LDK fiton opsioni i Veliut, për ti dhënë Thaçit kompetenca të cilat zgjedhësit e 6 tetorit i kanë deleguar tjetërkund, kjo do të qe një goditje pas shpine për qeverinë.Kurti kundër Thaçit për shpalljen e gjendjes së jashtëzakonshmePikërisht për këtë Albin Kurti duket se i ka paraprirë asaj që mund të ndodhte me lëvizjen e fortë politike të shkarkimit të Veliut.Pas kësaj, qeverisja e koalicionit në Prishtinë është vërtet në rrezik. Ndërsa i fituari i parë i saj është Hashim Thaçi dhe sëbashku me të gjithë politikanët e botës së vjetër, të cilën ende nuk janë pajtuar me përmbysjen që zgjedhësit vendosën në votimet e fundit.©Lapsi.al