Ministria e Shëndetësisë ka përditësuar shifrat e personave të prekur nga koronavirusi në Shqipëri. Deri tani, janë konfirmuar 70 persona të prekur në vend. Në 24 orët e fundit janë testuar 35 persona të dyshuar, prej të cilëve janë konfirmuar 6 raste të reja me COVID-19: – 5 raste nga Tirana (2 raste kontakti dhe tre raste të reja) – dhe një 82 vjeçare nga Fieri. Deri në këto momente testuar 732 janë raste të dyshuara dhe prej tyre janë të konfirmuar pozitivë me COVID-19, 70 raste: • Tiranë   50 qytetarë • Durrës     5 qytetarë  • Lushnje   2 qytetarë • Elbasan   2 qytetarë • Fier         7 qytetarë • Rrogozhinë   2 qytetarë • Kavajë   2 qytetar Janë shënuar deri tani dy raste humbje jete.  Në spitalin Infektiv ndodhen 35 pacientë të shtruar, 3 prej tyre janë në terapi intensive, në situatë të njëjtë klinike, ndërsa pjesa tjetër e të shtruarve në pavion janë në gjendje të stabilizuar deri në këto momente.