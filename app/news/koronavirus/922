Në mes të kësaj pandemie, biznese të panumërta u detyruan të mbyllnin dyert dhe shumë njerëz humbën punën. Por kur këngëtari Dierks Bentley, duhej të mbyllte restorantin e tij në Nashville këtë javë, bëri një gjest human. Ai dhuroi 1,000 dollarë për secilin prej 90 punonjësve të tij.Të hënën, ai njoftoi në një postim në Twitter se do të mbyllte “Whisky Row” dhe “Tennessee” në Lower Broadway, në Nashville. Sidoqoftë, ai gjithashtu do të dhuronte gjithsej 90,000 dollarë për të ndihmuar punonjësit e tij.— Dierks Bentley (@DierksBentley) March 16, 2020"Unë do t'i jap menjëherë secilit prej 90 punonjësve 1,000 $ për t’i ndihmuar, ndërkohë që komuniteti dhe vendi ynë përpiqen të marrin kontroll mbi situatën."- ka thënë ai.Por disa bare turistikë, në fund të Nashville-it, vazhdojnë punën edhe pas thirrjeve të kryetarit të bashkisë për mbylljen e tyre.Banorët e Nashville-it e filluan muajin mars me një tornado të tmerrshme, e cila shkatërroi qytetin dhe banorët e tij. Ajo mori 26 jetë, plagosi 300 njerëz dhe la më shumë se 70,000 të tjerë pa fuqi.Tani, me pandeminë e koronavirusit, banorët kanë marrë një goditje tjetër. Dierks na kujton fuqinë e komunitetit.Nashville është një qytet i muzikës dhe i muzikantëve. Një pjesë e madhe e skenës përfshin baret. Punëtorët e tyre janë të angazhuar për të mbajtur gjallë magjinë dhe muzikën dhe Dierks dëshiron të sigurohet që ta mbajmë mend këtë.“Unë i inkurajoj të gjithë pronarët e bareve në Lower Broadway të kujdesen për banakierët e tyre, kamerierët, sigurinë, larësit e enëve, etj. në mënyrën më të mirë të mundshme. Lower Broadway është zemra e Nashville-it. Le të sigurohemi që të ndihmojmë njerëzit që mundësojnë muzikën. Në kohëra të tmerrshme si këto, është gjithmonë një mrekulli të shohësh njerëz që ndërmarrin iniciativa për të ndihmuar ata me më pak fat. Jo të gjithë kanë mjetet ose mundësinë për të punuar nga shtëpia. Për disa, vetë-izolim do të thotë të jesh pa punë dhe të mos kesh të ardhura.”- tha ai.Kjo është arsyeja pse Dierks po jep një shembull që të tjerët duhet të ndjekin. Nëse jeni në gjendje të ndihmoni, në çfarëdo mënyre, tani është koha ta bëni! Dhe nëse po kaloni në vetë-karantinë, tashmë po ndihmoni!