Ngjarje në zhvillim: Pandemia e Koronavirusit        Mediat italiane raportojnë se 27 vendet anëtarë të Bashkimit Evropian po shikojnë mundësinë për ngritjen e një qendre të përbashkët evropiane për përballimin e krizës së shkaktuar nga virusi Covid-19. Sipas një dokumenti të zbardhur nga video-konferenca e liderve të unionit “Vendet e BE duhet të nxjerrin mësim nga kriza aktuale e koronavirusit dhe të nisin të reflektojnë mbi elasticitetin e shoqërive tona”. Në këtë dokument thuhet qartë se ka ardhur momenti për të krijuar një sistem për menaxhimin e krizës, i cili do të jetë më ambiciozi dhe më gjithëpërfshirësi.