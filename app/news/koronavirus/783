Identifikohet rasti i 65-të i të infektuarve me koronavirus në Shqipëri. Personi i infektuar është një 85-vjeçare nga Patosi i Fierit, e cila vuan edhe nga probleme të tjera shëndetësore. E moshuara besohet të jetë infektuar nga djali i saj 61-vjeçar, i cili është po ashtu pacient i spitalit të Infektivit në Tiranë. Identifikohet rasti i 65-të i të infektuarve me koronavirus në Shqipëri. Personi i infektuar është një 85-vjeçare nga Patosi i Fierit. Burime për Report Tv bëjnë me dije se gruaja e moshuar 85-vjeçe është nisur me urgjencë drejt spitalit infektiv në Tiranë, në orët e vona të mbrëmjes së djeshme, pas përkeqësimit të gjëndjes së saj shëndetësore. E moshuara ishte në vetëkarantinim prej disa ditësh dhe ka rezultuar pozitive pas analizës së bërë pasditen e djeshme, rezultatet e së cilës kanë ardhur në mbrëmje. Mësohet se e moshuara është nëna e një pacienti 61 vjeça, i cili po ashtu ndodhet prej ditesh në spitalin Infektiv në Tiranë. Mësohet se, e moshuara mund të jetë infektuar nga djali i saj. Bëhet me dije se, gruaja e moshuar vuan edhe probleme të tjera shëndetësore dhe se gjatë ditëve të vetëkarantinimit ka qenë nën asistencën e mjekëve të Spitalit Fier dhe qendrës shëndetësore Patos. b.l./Shqiptarja.com