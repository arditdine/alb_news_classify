Gjatë karantinës, ne mund të shohim se thelbi i politikës është ashtu siç e përshkruante Hobbes-i: Disa njerëz e shfrytëzojnë mundësinë për t’iu treguar të tjerëve çfarë të bëjnë.David RuncimanVazhdimisht po e dëgjojmë frazën se kjo është një luftë. A është vërtet? Ajo që po ndihmon për t’ia dhënë krizës së tanishme ndjenjën e kohës së luftës është mungesa e dukshme e argumenteve normale politike. Kryeministri del në televizor për ta lëshuar një deklaratë të zymtë para popullit rreth kufizimit të lirive tona dhe udhëheqësi i opozitës nuk ofron asgjë pos përkrahjes. Kuvendi, deri në pikën sa mund të veprojë, duket se thjesht po kalon nëpër këto lëvizje. Njerëzit janë të bllokuar në shtëpi dhe luftrat e tyre janë të kufizuara në sferën shtëpiake. Flitet për një qeveri të unitetit kombëtar. Politika e zakonshme është zhdukur.Por ky nuk është pezullim i politikës. Ështëheqje e një mbështjellësi të jetës politike për të zbuluar diçka më të paprekurnën të. Në demokraci, ne kemi prirje ta mendojmë politikën si një garë mespartive të ndryshme për përkrahjen tonë. Përqendrohemi në “kush” dhe“çka” në jetën politike: Kush është pas votave tona, çfarë po naofrojnë ata, kush do të përfitojë. Ne i shohim zgjedhjet si rrugë përrregullimin e këtyrë çështjeve. Por pyetjet më të mëdha në secilën demokracifillojnë me “si”: Si do t’i zbatojnë qeveritë kompetencat e jashtëzakonshmeqë ua japim dhe si do të përgjigjemi ne, kur ato ta bëjmë këtë?Këto janë pyetjet që gjithmonë i kanëpreokupuar teoricientët politikë. Megjithatë, ata tani nuk janë aq teorikë. Siçpo dëshmon kriza e tanishme, fakti kryesor që e përforcon ekzistencën politike ështëqë disa njerëz e shfrytëzojnë mundësinë t’iu tregojnë të tjerëve çfarë të bëjnë.Në zemër të të gjitha politikave moderne është një kompromis mes lirisëpersonale dhe zgjedhjes kolektive. Kjo është ujdia faustiane e identifikuar ngafilozofi Thomas Hobbes në mesin e shekullit të shtatëmbëdhjetë, kur vendi pocopëtohej nga një luftë civile e vërtetë.Siç e dinte Hobbes-i, të ushtrosh pushtetpolitik është ta kesh pushtetin e jetës dhe vdekjes mbi qytetarët. Arsyeja evetme për të cilën ne do të mund t’ia jepnim dikujt këtë pushtet është sepse nebesojmë se ky është çmimi që e paguajmë për sigurinë tonë kolektive. Por kjogjithashtu nënkupton se po ua besojmë vendimet e jetës dhe vdekjes njerëzve qëpërfundimisht nuk mund t’i kontrollojmë.Rreziku kryesor është që ata që ndodhen nëfund të hierarkisë refuzojnë ta bëjnë atë që kërkohet nga ta. në këtë pikë,ekzistojnë vetëm dy zgjedhje. Ose njerëzit detyrohen të jenë të dëgjueshëm,duke i përdorur kompetencat shtrënguese që shteti i ka në dispozicion, osepolitika shpërbëhet e tëra, me ç’rast Hobbes-i thotë se ky është rezultat qëduhet të na frikësojë më së shumti.Në demokraci, ne e kemi luksin që t’i presimzgjedhjet e ardhshme për t’i ndëshkuar udhëheqësit politikë për gabimet e tyre.Megjithatë, ky është ngushëllim i pamjaftueshëm, kur bëhet fjalë për çështjet embijetesës themelore. Sidoqoftë, nuk ka të bëjë shumë me ndëshkimin, thënërelativisht. Ata mund t’i humbin vendet e punës, ndonëse pak politikanë e gjejnëveten në varfëri. Ne mund t’i humbim jetët tona.Qartësia e këtyre zgjedhjeve zakonisht errësohetnga domosdoshmëria demokratike për të kërkuar konsensus. Kjo nuk është zhdukur.Qeveria është duke bërë gjithçka që mundet për t’i veshur vendimet e veta megjuhën e këshillave praktike. Ajo thotë se ende është duke u besuar individëvepër të shfaqur gjykime të fuqishme. Por, siç dëshmon përvoja e vendeve të tjeraevropiane, me thellimin e krizës realiteti i zymtë bëhet më i qartë. Vetëmshikojini kryetarët e qyteteve italiane duke u bërtitur zgjedhësve të tyre përtë qëndruar në shtëpi. “Voto për mua ose futet grupi tjetër”, kjo ështërutina e politikës demokratike. “Bëje këtë ose diçka tjetër”, kjo ështëpolitika demokratike e papërpunuar. Deri në këtë pikë nuk duket shumë ndryshenga politikat e llojeve të tjera.Kjo krizë i ka zbuluar disa të vërteta tjera të vështira. Qeveritë kombëtare vërtet kanë rëndësi dhe vërtet ka rëndësi se nën pushtetin e cilës prej tyre e gjeni veten. Ndonëse pandemia është një fenomen global dhe po përjetohet në mënyrë të ngjashme në shumë vende të ndryshme, ndikimi i sëmundjes formësohet në masë të madhe nga vendimet e marra nga secila qeveri veç e veç. Pikëpamjet e ndryshme për atë se kur duhet të veprohet dhe sa larg të shkohet ende nënkupton që asnjë vend nuk është duke e pasur përvojën e njëjtë me një vend tjetër. Në fund të tërë kësaj, mund të shohim se kush ka pasur të drejtë dhe çfarë ishte e gabuar. Por tash për tash, ne jemi në mëshirën e udhëheqësve tanë kombëtarë. Kjo është diçka tjetër për të cilën ka paralajmëruar Hobbes-i: Nuk ka shmangie të elementit të arbitraritetit në zemër të të gjitha politikave. Është arbitraritet i gjykimit individual politik.Në kohën e karantinës, demokracitë zbulojnë seçfarë kanë të përbashkët me regjimet e tjera politike. Edhe këtu, politika përfundimishtka të bëjë me pushtetin dhe rendin. Por ne gjithashtu do të kemi mundësi t’ishohim disa nga dallimet themelore. Nuk është që demokracitë janë vende më tëmira, më të sjellshme dhe më fisnike. Ato mund të përpiqen që të bëhen tëtilla, por në fund kjo nuk zgjat. Megjithatë, demokracitë e kanë më të vështirëtë bëjnë zgjedhje vërtet të ashpra. Aftësia për luftimin e një problemi para setë bëhet akut kurrë nuk ka qenë një pikë e fortë e demokracisë. Ne presimderisa nuk kemi zgjedhje tjetër dhe pastaj përshtatemi. Kjo nënkupton qëdemokracitë gjithmonë do të fillojnë pas frontit të një sëmundjeje si kjo, ndonësedisa vende janë më të mira se të tjerat për ta zënë hapin.Regjimeve autokratike si Kinës gjithashtu uvjen vështirë të përballen me kriza derisa janë të detyruara ta bëjnë këtë dhe,ndryshe nga demokracitë, ato mund t’i shtypin lajmet e këqija për një kohë më tëgjatë, nëse kjo u përshtatet. Por kur veprimi bëhet i pashmangshëm, ato mund tëshkojnë më larg. Izolimi kinez pati sukses në kontrollimin e sëmundjes përmesmasave të pamëshirshme. Demokracitë kanë mundësi të jenë po aq të pamëshirshme,siç dëshmuan me pjesëmarrjen e vazhdueshme në luftrat e përgjithshme tëshekullit XX.Por në luftë, armiku është mu përballë teje.Gajtë kësaj pandemie, sëmundja zbulon se ku ka shkuar vetëm përmes përsëritjevetë mërzitshme ditore të infektimeve dhe vdekjeve. Politika demokratike bëhet njëlloj boksi në hije. Shteti nuk e di cilët trupa janë vërtetë të rrezikshmit.Disa demokraci kanë arritur të përshtaten më shpejt. Në Korenë Jugore, sëmundja po zbutet përmes hulumtimit të gjerë të rasteve dhe mbikëqyrjes së bartësve të mundshëm. Por në këtë rast, regjimi kishte përvojë të re gjatë trajtimit të përhapjes së Mers-it në vitin 2015, i cili gjithashtu e formësoi kujtesën kolektive të qytetarëve të atij vendi. Izraeli gjithashtu mund të jetë duke e bërë një punë më të mirë se shumë vende evropiane, por është një shoqëri që tashmë ndodhet në një pozitë të përhershme si në luftë. Është më lehtë të adaptohesh kur tanimë je adaptuar. Është shumë më vështirë kur je duke e bërë këtë gjatë kohës që je duke shkuar rrugës.Viteve të fundit, nganjëherë është dukur qëpolitika globale është thjesht një zgjedhje mes formave rivale të teknologjisë.Në Kinë, është një ekip i inxhinierëve që mbështetet nga një shtet njëpartiak.Në perëndim, është sundimi i ekonomistëve dhe bankierëve qendrorë që operojnëbrenda detyrimeve të një sistemi demokratik. Kjo e krijon përshtypjen sezgjedhjet e vërteta janë gjykime teknike për atë se si të udhëhiqen sistemet emëdha e të ndërlikuara ekonomike dhe sociale.Megjithatë, në javët e fundit ka dalë një realitet tjetër. Gjykimet përfundimtare kanë të bëjnë me atë se si të përdoret pushteti shtrëngues. Këto nuk janë thjesht pyetje teknike. Një dozë e arbitraritetit është e pashmangshme. Gara në ushtrimin e këtij pushteti mes përshtatshmërisë demokratike dhe mungesës së mëshirës nga sistemet autokratike do t’i japë formë krejt të ardhmes sonë. Ne jemi larg nga bota e frikshme dhe e dhunshme nga e cila Hobbes-i u mundua të arratisej rreth 400 vjet më parë. Por bota jonë politike është ende ajo që Hobbes-i do ta kishte njohur./Përktheu: Nasuf AbdyliDavid Runciman është profesor i politikës në Universitetin e Cambridge-it.