Turqia, ka vendosur të anulojë fluturimet ndërkombëtare nisje dhe mbërritje, si dhe ato mes 30 qyteteve turke, si masë për të frenuar përhapjen e koronavirusit.Turqia, ishte një nga shtetet e pakta që lejonte fluturimet, pasi linja e saj, Turkish Airlines është linja që ka më shumë fluturime dhe kryen më shumë fluturime me tranzit në të gjithë aeroportet e botës, në total 315 destinacione të ndryshme.“Kemi hyrë në një periudhë të re ku duhet të bëjmë më shumë sakrifica. Nuk do të biem në mosveprim dhe panik,” tha Presidenti turk Rexhep Tajip Erdogan në një fjalim.Ai tha se udhëtimi midis 30 qyteteve do të jetë i mundur vetëm me leje zyrtare nga qeveritarët lokal.Aktualisht numri i të prekurve me Covid-19 në Turqi ka arritur në 5700 persona, mes të cilëve 92 viktima. Vetëm në 24 orët e fundit humbën jetën 16 persona./Opinion.al