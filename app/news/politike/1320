Kreu i Partise Republikane, Fatmir Mediu, e vlerësoi shqetësues qëndrimin e mbyllur të qeverisë kundrejt procesit të negociatave për marrëveshjen e detit me palën greke.Për kreun republikan, transparenca e munguar e qeverisë, në parim duhet të jetë një detyrim kushtetues i saj.“Tashmë të gjithë jemi dëshmitarët të disa negociatave të kryera që kërkojnë transparencë. Qëndrimi i mbyllur i qeverisë është një problem jo i vogël në mënyrën e qeverisjes së vendit, në raport me qytetarët dhe institucionet. Tendenca për të përjashtuar nga këto negociata institucionet kushtetuese por edhe politikën përgjithësisht me përgjigje të tilla si opozita ka konflikt interesi etj. Janë deklarata që nuk kanë sens logjik dhe juridik, se qeveria është e detyruar për transparencë”, tha Mediu per Ora News.I pyetur nëse informacioni i bërë publik mund të rrezikojë kompromisin mes palëve, siç është pretenduar nga Ministria e Punëve të Jashtme, Mediu u shpreh: “Çfarë do të rrezikojmë ne? Çfarë qenka më e frikshme për tu diskutuar me shqiptarët sesa ajo që diskutohet me grekët?”Duke komentuar influencën ruse tek Beogradi zyrtar, Fatmir Mediu parashikon se dhe ky ndikim do të zbehet.“Influenca e madhe ruse në Serbi lidhet edhe me faktin se Rusia është kundër pavarësisë së Kosovës, ka refuzuar disa herë në Këshillin e Sigurisë në Kombet e Bashkuara njohjen e Kosovës. Nëse marrëdhënie Kosovës-Serbi do të shkojë drejt pozitives padyshim që edhe influenca ruse do të bjerë”, deklaroi Mediu..Mediu konstaton një tendencë për ndryshimin e pozicionit të Serbisë në raport me Moskën zyrtare dhe kjo pas zotimeve të fundit të Presidentit Vuçiç, për një platformë që do ti jepte fund mosmarrëveshjeve me Kosovën.