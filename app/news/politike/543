Ish-kryeministri Sali Berisha ka akuzuar kryeministrin Rama se në grupin e negociatorëve për marrëveshjen e detit me Greqinë, ka përfshirë edhe një ish-spiun.Jashtë sallës së Kuvendit, Berisha tha se nuk mund të vendosin agjentët dhe spiunët për fatin e territoreve shqiptare.“Artur Meçollari, ky spiun, nuk i është drejtuar gjykatës më parë kur ndaj tij kishte akuza, sepse faktet e të dhënat ishin katastrofale. Ai zgjodhi rrugën e xhepit dhe ndikimit, ku merrte rrogën tjetër, pë t’u kthyer në funksione nevralgjike të shtetit shqiptar, – u shpeh Berisha. – Hartat kanë rënë në dorë të këtij spiuni, që nuk i shërben vendit tonë, por interesave të cilave u shërben. Kjo është shumë më e rëndë se sa tradhtia”.Po ashtu, Berisha theksoi se në krye të forcës detare, është emëruar dikush që nuk ka lidhje me detin.“Rama ka vendosur një grup që kanë lidhje të dyshimta, kjo do të thotë që ka përgatitur ekipin e dorëzimit të shtetit, të territorit, të fushave më të mëdha të naftës e të gazit të Jonit e Adriatikut. Uroj që presidenti Meta do zbatojë në frymë e në germë Kushtetutën dhe vendimin e Gjykatës Kushtetuese që është një normë kushtetuese, pavarësisht se doli kundër qeverisë sime në 2009”, – vijoi Berisha.Deputeti demokrat, përgënjeshtroi më pas zërat që në vitin 2009, marrëveshja me palën greke ishte bërë pas presionit të kësaj të fundit.“Pala greke nuk ka bërë asnjë presion për marrëveshjen detare në 2009. Bashkëpunimi me qeverinë Karamanlis ka qenë bashkëpunim i sinqertë. E kam pasur mik dhe jam krenar për miqësinë që kisha me të. Asnjë lloj presioni nuk më ka ardhur nga asnjë, që pala greke kërkon këtë apo atë. Zgjidhja ishte një gjë shumë normale. Por me këtë marrëveshje që kanë bërë këta, Greqia përfiton 12 milje zgjerim. Kjo mund të zgjidhet vetëm në gjykatë dhe Tribulanin e Hagës. Të shkojmë te arbitri ndërkombëtar, të paguajmë shpenzimet dhe të pranojmë verdiktin e gjykatës ndërkombëtare.26 shkurt 2018 (gazeta-Shqip.com)