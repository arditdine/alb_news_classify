Erkand Qerimaj, i cili nderoi Shqipërinë me medalje bronzi në Botëror të Peshëngritjes deklaroi se pret nga qeveria shqiptare një shpërblim për arritjen e tij. Në një kohë kur Peshëngritja shqiptare mori një goditje të madhe nga skandali me peshëngritjen Romela Begaj, e cila në testin e doppingut rezultoi pozitive, Qerimaj bën një kthesë historike. Në një intervistë për ‘News24’ peshëngritësi shkodran theksoi se është shumë i gëzuar për medaljen, ndërsa dha mesazhin e qartë se skandali që ndodhi nuk duhet të ndikojë tek sportistit e rinj.Mes të tjerash ai tha se dikush duhet të mbajë përgjegjësi për rastin e peshëngritëses Romenal Begaj, ndërsa shtoi se; ‘jeta vazhdon’. Qerimaj mes të tjerash u ndal edhe tek ‘trofeu’ që ai pret nga qeveria, ndërsa kujtoi rastin e 15 viteve më parë të peshëngritësit Ilir Suli, i cili pas medaljes së bronzit që mori në Botëror, u shpërblye nga qeveria Nano me 100 milion lekë. Po ashtu peshëngritësi pohoi se pavarësisht faktit se Europiani i peshëngritjes nuk do të mbahet në Shqipëri, kjo nuk ndikon në pjesëmarrjen e vendit tonë në këtë kompeticion.‘BalkanWeb’ zbardh intervistën e plotë të QerimajtSi ndiheni për këtë fitoren e arritur? Siguruat medaljen e bronxit në Botërorin e PeshëngritjesJam shumë i emocionuar, shumë i gëzuar. Është një nder i madh të marrë medaljen. Jam i gëzuar për këtë rezultat. Unë kam marrë 4 herë medalje, por nga Botërori është medalja e parë.A përfitoni financiarisht diçka nga kjo arritje?Do shohim se ça do na ofrojmë këta të ministrisë. Se di realisht. Pasi praktikat e mëparshme kanë qenë në varësi të drejtueseve. Se di me siguri nëse do marrë shpërblim apo jo. Kur Ilir Suli mori medaljen dhe u nderua me çmimin 100 milionë lekë nga ish-kryeministri Fatos Nano. Kjo është në dëshirën e vlerësuesve.Si rezultuan analizat tuaja anti-doping?Rezultatet e dopingut në gjak dhe urinë është e pastër. Mund të gëzoheni pa frikë. Në Europain kam marrë medalje dhe nga Botëror po ashtu. Kemi marrë në të gjitha garat medalje. Po ti marrësh rastet nga botërori i të rinjve dhe të rriturve, vetëm medalje kemi marrëSa ndikon skandali i dopingut?Situata është shumë e ngarkuar. Për sportistët dhe trajnerët nuk është e mirë situata. Goditja e fundit që u dha ishte shumë e rëndë për sportistët. Por jeta vazhdon. Nuk duhet të ndikohemi nga kjo situatë, besoj do kalojë. Duhet të kthehemi me medalje. Sportistët e rinj nuk duhet të demoralizohen, pasi duhet të vazhdojnë para.A rrezikon vendi të mos përfaqësohet në këtë event?Nuk besoj se ka rrezikim për të mos u përfaqësuar. Por ishte dëm i madh. Evropiani nuk është vendosur akoma se ku do mbahet. Dikush duhet të mbajë përgjegjësi për këtë çështje. Sportistja (Romela) u dërgua në Greqi për stërvitje, ndaj dikush duhet të marrë përgjegjësi.Keni një apel për të bërë?Uroj që të marr një shpërblim nga qeveria se solla medalje. Ne jemi vend shumë i vogël dhe këto rezultate janë të radha. Rezultati i tillë ishte para 15 vitesh dhe sot vjen kjo medalje./BW