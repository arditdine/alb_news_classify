Me 11 anëtarë nga ku kryetari dhe tre anëtarë do jenë përfaqësues të Grupit Parlamentar të Partisë Demokratike, një përfaqësues i LSI dhe 6 antarë të mazhorancës parlamentare do të ngrihet Komisioni Hetimor i kërkuar nga Partia Demokratike me qëllim kontrollin e ligjshmërisë së veprimeve dhe mosveprimeve të pushtetit ekzekutiv dhe legjislativ lidhur me çështjen ku përfshihet si i akuzuar ish-ministri i Brendshëm Saimir Tahiri.Me një afat pune minimalisht tre muaj, kërkesa është depozituar ditën e martë nga grupi parlamentar demokrat në Kryesinë e Kuvendit. Ende e pa protokolluar, kjo kërkesë brenda pesë ditëve shkon në mbledhjen e Konferencës së Kryetarëve, e cila përcakton edhe përbërjen e komisionit, ku shumicën e ka mazhoranca por kryesinë pala që kërkoi ngritjen e komisionit, Partia Demokratike.Burime pranë Kryesisë së Kuvendit thanë për ABC News se konferenca e Kryetarëve do të marrë në shqyrtim kërkesën ditën e hënë, për t’u njoftuar më pas seancën plenare të 22 Shkurtit nga kreu i Kuvendit Gramoz Ruçi./abcnews.al