Pak minuta më parë është mbledhur Konferenca e kryetarëve, lidhur me kërkesën e PD për të hetuar Kuvendin, në lidhje me procedurat që u ndoqën në rastin e shqyrtimit të kërkesës së prokurorisë për heqjen e mandatit dhe arrestimin e Saimir Tahirit. Kjo lëvizje e PD, më shumë se hetim ndaj Kuvendit, duket se është një përpjekje për të mbajtur gjallë frymën “Tahiri”, pasi në lidhje me këtë çështje Kuvendi është shprehur me votë në seancë parlamentare dhe nuk ka më se çfarë të hetohet. PD pretendon se në kërkesën e saj bëhet fjalë për të hetuar ligjshmërinë e procedurave që u ndoqën në rastin Tahiri.Qëllimi i komisionit të kërkuar nga PD është që të kontrollohet ligjshmëria e veprimeve administrative të organeve të pushtetit legjislativ apo ekzekutiv në kultivimin dhe trafikun e lëndëve narkotike, përfshirë çështjen për të cilën akuzohet ish-ministri i Brendshëm, Saimir Tahiri. Po kështu kërkohet që të kontrollohet ligjshmëria e ndërhyrjeve të këtyre pushteteve në ushtrimin e ndjekjes penale në mënyrë të pavarur nga organi i prokurorisë në hetimin penal të këtij rasti, si dhe efektet që kanë ardhur nga kjo ndërhyrje e paligjshme. Siç vihet re edhe nga formulimi i kerkeses per komision hetimor, ajo eshte e pergjithshme dhe duket se nuk permbush kriteret ligjore per ngritjen e nje komisioni hetimor. Komisioni hetimor ngrihet per nje çeshtje te caktuar. Nga ana tjeter komisioni hetimor nuk ngrihet per çeshtje qe jane objekt hetimi nga Drejtesia. Shihet qarte se kerkesa nuk ka bazament te shendetshem ligjor per t’u ngritur pasi behet fjale per çeshtje qe jane ne hetim nga Drejtesia dhe se kerkeses i mungon objekti konkret.ma.me /javanews.al