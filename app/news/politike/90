Djali i Fahri Balliut, Klevis Balliu, ka kujtuar ditën e shembjes së shtatores së diktatorit Enver Hoxha.Përmes një statusi në rrjetin social Facebook ai përgëzon etrit që shembën regjimin totalitar.Ndërkohë, deputeti demokrat thotë se kjo ngjarje e frymëzon për të shembur bijtë e komunistëve në pushtet.Në fakt duket qesharake dhe paradoksale që djali i një ish-komunisti të konvertuar në “demokrat”, të bëjë këtë thirrje.Mbase ligjvënësi i ri duhet të pyesë babain e tij për të mësuar se kush janë komunistë dhe kush jo pasi kur shqiptarët u ngritën për ndryshimin e madh, Fahri Balliu mbronte grahmat e fundit të sistemit gjakatar.Postimi i plotëShembja e simboleve të diktaturësMë 20 shkurt 1991 Shqiptarët me guxim të pashembullt, shembën shtatoret e diktatorit më gjakatar të Europës lindore, Enver Hoxhës.Të frymëzuar nga greva e urisë së studentëve që kërkonin heqjen e emrit të diktatorit nga Universiteti i Tiranës, shpirti antikomunist i shqiptarëve hodhi dhe tërhoqi zvarrë shtatoret e njeriut që vendosi në Shqipëri diktaturën e mohimit të të drejtave të njeriut, izolimit, urisë, vrasjeve, kampeve, burgjeve dhe internimit.20 shkurt gjithnjë do të jetë burim frymëzimi për lirinë dhe demokracinë.Ndaj sot kjo ditë duhet të na frymëzojë edhe më shumë për të përmbysur bijtë e etërve komunistë, si e vetmja shpresë për vendin.(TemA)