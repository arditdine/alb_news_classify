Kryetarja e Bashkisë së Shkodrës Voltana Ademi ka folur me tone të ashpra kundër qeverisë dhe heqjes së mijëra personave nga skema e ndihmës ekonomike.Me tone revoltuese gjatë mbledhjes në Këshillin Bashkiak, Ademi i ka shpallur “luftë” kryeministrit, duke thënë se heqja e shumë familjeve nga skema e asistencës ka goditur rëndë shumë të varfër.Kryebashkiakja është shprehur se dy janë zgjedhjet, ose ndryshimi i skemës së propozuar nga qeveria, ose shpallja e luftës së hapur!“Po flasim për familje ekstremisht të varfëra. Në dy letra të derguara Gramoz Ruçit dhe Kryeministrit e kryetarëve të Grupeve Parlamentare me të njëjtën kërkesë e rëndësi për vemendje.Skema ose duhet të ndryshojë ose do të bëjmë luftë pasi nuk shoh situatë më të rendë se kjo”, u shpreh Ademi në mbledhje./a.m.