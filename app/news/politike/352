Pak ditë pasi Presidenti Ilir Meta bëri publike letrën që i kishte dërguar Ministrise së Jashtme, duke kërkuar përgjigje për disa pika që ishin të pathëna në kërkesën që Bushati i kishte dërguar Presidencës për të dhënë plotfuqishmerine për negociatat me Greqinë, sot behet me dije se MEPJ i është përgjigjur kërkesave të kreut të Shtetit.MEPJ bën me dije se Presidenti Meta kërkoi detaje për negociatorët, metodologjinë e punës dhe objektin e negociatave me Greqinë.Në një njoftim të shkurtër për shtyp, MEPJ-ja deklaron: “Ministria për Evropën dhe Punët e Jashtme konfirmon se është përgjigjur të gjitha kërkesave të Presidentit të Republikës”.Marrjen e letrës së ministrit Bushati e ka konfirmuar për mediat edhe Presidenca, duke njoftuar shumë shkurt se ajo po shqyrtohet nga personat kompetentë.26 shkurt 2018 (gazeta-Shqip.com)