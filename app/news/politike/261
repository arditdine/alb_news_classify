Desailly preferon Ronaldon para Messit. Legjenda franceze e ka veçuar Cristianon për faktin se ka triumfuar në gjithçka me dy klube. CR7 është futbollisti i vetëm në histori që ka fituar gjitha çmimet individuale dhe ato ekipore me dy ekipe (Manchester United &amp; Real Madrid).Cili është më i miri në botë, apo edhe në histori të futbollit, Cristiano Ronaldo apo Lionel Messi? Kjo është pyetja që i bëhet legjendave, trajnerëve, analistëve dhe të gjithë atyre që kanë kontakte me sportin.Nëse nuk do të ekzistonte njëri, nuk do të ekzistonte as debati për më të mirin. Messi dhe Ronaldo kanë dominuar në botën e futbollit për 10 vite, duke fituar nga 5 Topa të Artë dhe thyer rekorde të shumta historike.Është më i mirë Messi apo Ronaldo? Kjo pyetje i është bërë edhe legjendës franceze, Marcel Desailly, i cili e ka veshur fanellën e Milanit dhe Chelseat për 11 sezone.Ai preferon Cristiano Ronaldon para Lionel Messit, ndërsa nuk mendon se Neymari dhe Mbappe do t’i arrijnë statistikat e fituesve të 10 Topave të Artë.“Messi apo Ronaldo? Unë ende jam me Ronaldon”, u shpreh Desailly.“Cristiano është tipi i lojtarit që më shumë më pëlqen sepse ka arritur të ketë suksese në ekipe të ndryshme”, shtoi ai.“Më pëlqejnë edhe Neymar edhe Mbappe, janë të fortë. Por, nuk besoj se me statistika do të jenë në gjendje t’i kalojnë këta dy të çmendur, Ronaldon dhe Messin, por ata kanë potencial dhe këtë po e tregojnë çdo ditë”, theksoi mes tjerash Desailly.Desailly në Francë ka luajtur për Nantes e Marseille, kurse e ka shijuar edhe Serinë A me fanellën e Milanit për pesë sezone (137 paraqitje – 5 gola) si dhe Premierligën me fanellën e Chelseat për gjashtë sezone, nga 1998–2004 (158 paraqitje – 6 gola). /Gazeta Express/