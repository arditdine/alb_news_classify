Çështja e mosmarrëveshjeve me Greqinë është bërë pjesë edhe e konferencës për shtyp mes kreut të Komisionit Europian, Junker dhe Kryeministrit Edi Rama.“Problemet me Shqipërisë dhe Greqisë duhet të zgjidhen sa me shpejt të jetë e mundur. Zgjidhja e tyre duhet të bëhet para anëtarësimit, jo pas anëtarësimit. Kur Shqipëria të ketë plotësuar të gjitha pritshmërinë, anëtarësimi do të jetë i kryer”, tha Juncker.Ndërsa Kryeministri Edi Rama tha se ka besim që ky proces do të përmbyllet me sukses.“Presidenti nuk e ka refuzuar dhënien e autorizimit, por ka kërkuar disa sqarime të shkruara lidhur me kërkesën. Sqarimet e shkruara janë dhënë, janë në tryezën e Presidentit dhe unë ju ftoj të gjithëve ta shikojmë këtë me seriozitetin që meriton. Kam besim se Presidenti do të bëjë detyrën dhe ne do të përmbushim këtë proces duke mbyllur problemet e mbartura me fqinjin tonë jugor. Po ky proces do të zgjidhet me sukses, dhe kjo do të jetë një tjetër arsye që Europa të vlerësojë Shqipërinë si një shtet serioz.”Kreu i Komisionit Europian Jean Claude Juncker ka nisur vizitën e tij zyrtare në Tiranë, ndalesa e dytë e turit të tij në Ballkanin Perëndimor që synon nxitjen e proceseve integruese të rajonit drejt Bashkimit Europian.Ai u prit me nderime në Kryeministri, pasi reshjet e shiut pamundësuan pritjen e tij me nderime ushtarake para zyrës së kreut të qeverisë, Edi Rama./tvklan.al