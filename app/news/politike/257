Diplomatë dhe ministra i janë bashkuar fushatës kombëtare të mbjelljes së pemëve të Ministrisë së Turizmit dhe Mjedisit. Data 23 dhe 24 shkurt që janë konsideruar si ditë simbolike për mbjelljen e pemëve dhe mbrojtjen e mjedisit, ministri Klosi paralajmëroi aksion të emërtuar “Clean and Green” ku të nxirren urdhra të rinj për masat dhe penalitetet ndaj kundravajtësit.Klosi: Duam të bëjmë një operacion të vërtetë “Clean and Green 2020”. E kemi quajtur “Clean and Green 2020” për të pasur mundësinë që në dy vitet e ardhshme të kemi mundësinë për të pasur një Shqipëri të pastër. Ndryshime do të ketë në legjislacion edhe përsa i takon kritereve dhe mënyrën e dhënies së lejeve për guroret.Klosi: Kemi ngritur një grup pune që ka evidentuar çdo problem që kanë guroret dhe kemi arritur që të bëjmë një material të plotë për sa i përket ndërhyrjeve që duhet të ketë ky sistem i plotë në gjithë territorin e Shqipërisë. Ndërsa Ministrat Kumbaro dhe Peleshi folën mbi nismat e tyre së sektorët respektivë që kanë për qëllim nxitjen e turizmit.Peleshi: Nëse ne nuk e fitojmë betejën me mbetjet, pastërtinë, me shtimin e gjelbërimit, natyrisht ne nuk mund të jemi realist kur flasim për zhvillimin e turizmit. Kumbaro: Kemi shtuar numrin e qendrave historike për t’i rijetëzuar ato në formë ekonomike.Duke nisur nga muaji mars, sipas vendimit të qeverisë do të ndalohen futja e makinave të vjetra në Shqipëri. Ministri Klosi paralajmëroi edhe një sërë masash të tjera duke iu referuar faktit se vetëm 3 landfille në Shqipëri plotësojnë kriteret si të tillë, nga 95 që janë në total në vendin tonë. Me urdhër të posaçëm, pikat e skrapit do të jenë larg qendrave të banuara ndërsa ashpërsime në ligj do të ketë edhe për subjektet që importojnë qese plastike.a.ç