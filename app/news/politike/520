Ditën e nesërme në Tiranë pritet të vijë Presidenti i Komisionit Europian Jean-Claude Juncker.Ky i fundit ka programuar të ketë një sërë takimesh në funksion të axhendës europiane për zgjerimin me vendet e Ballkanit Perëndimor.Mësohet se ditën e nesërme, në orën 17:30 është organizuar ceremonia ushtarake e pritjes në Tiranë nga Kryeministri Edi Rama dhe më pas, në orën 19:15 do të zhvillohet konferenca për shtyp ku do të marrin pjesë Kryeministri Edi Rama dhe Presidenti Juncker.Ndërkohë, Presidenti i Komisionit Evropian, Juncker, shefja për Politikë të Jashtme dhe Siguri e BE-së, Federica Mogherini dhe Komisioneri për Zgjerim, Johannes Hahn, do të vizitojnë vendet e Ballkanit, në kuadër të një turneu të tyre në Ballkan.Bëhet me dije se turneu që nisi nga 25 shkurti do të përfundojë më 1 mars. Ai bëhet për të prezantuar strategjinë e BE-së për rajonin e Ballkanit Perëndimor.(TemA)