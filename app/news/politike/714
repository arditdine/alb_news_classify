E vërteta e atyre banorëve të Beratit që tentuan dy herë pa sukses të merrnin një shpjegim nga kryeministri, është se janë përjashtuar padrejtësisht nga ndihma ekonomike.Por, shpjegimin për ta Kryeministri vendosi ta japë në një sallë të mbyllur, ku asnjë prej të pranishmëve nuk kishte ndonjë ankesë të tillë, për faktin e thjeshtë se të gjithë janë rrogëtarë shteti deri në nivelin më të lartë.Praktikisht në një ambient komod si ky, Rama u sqaroi efektet fort pozitive të skemës së re të ndihmës ekonomike pikërisht ministrave Peleshi, Klosi, Gjiknuri, Ahmetaj, Qato, Nikolla, kryebashkiakëve të qarkut Berat, si edhe drejtorëve te administratës.Kryeministri pohoi dhe gabimet e vogla në skemë, për të cilat faji i mbeti mungesës së ndjenjave në filtrimin e familjeve përmes sistemit elektronik. Por si shembull që godet është ai i qytetarit të keq, që nuk është më në skemën e ndihmës ekonomike, madje që refuzon dhe ofertën e kryeministrit për punë në privat, sepse ai do vetëm punë në bashki. Vallen e diskutimit e kapin dhe bashkiakët duke i dalë në shteg kryeministrit.“Gratë nuk punojnë në fasoneri se thonë kanë alergji. Kush refuzon punën se ka alergji, ka alergji nga puna”, thotë Kryeministri.Takimi ishte për evidentimin e risive të shërbimeve publike online dhe të mbështetjes së fermerëve, ndërsa qytetarët i ndoqën nga transmetimi me regji qendrore apo ERTV udhëzimet që u komunikuan nga kjo sallë si urdhër i formës së prerë.“Do mbillni çfarë thotë qeveria”, vijon Rama.24 shkurt 2018 (gazeta-Shqip.com)