Për të rrëfyer ngjarjet e 27 viteve më parë, të rrëzimit të shtatores së ish diktatorit Enver Hoxha dhe krijimit të Partisë Demokratike që një nga kërkesat e asaj kohe kishte përballjen me kultin e ish udhëheqësit komunist, në konferencën “Ju flet radio..” ndër referuesit kryesorë dhe dëshmitarë i kohës ishte ish kryeministri Sali Berisha.Atë ditë e kujton kështu: “E kam menduar 1000 herë, s’mund ta krahasosh me asgjë tjetër vetëm një forcë njerëzore nukleare.”Ish kryeministri renditi me fakte përpjekjen e Partisë Demokratike për të vendosur demokracinë përballë pushtetit të egër të Ramiz Alisë i cili nxori një dekret për zhdukjen e saj.“Donte të përsëriste Tiananmenin, manipuluan njerëzit dhe i vërsulën drejt bllokut, pasi e kishte zbrazur bllokun. Nexhmien e kishte dërguar në Dajt. Këta të tjerët, përfshi edhe Edi Ramën, në bunkerin që ndërtoi për Enver Hoxhën, në Zall Herr.”Edhe pas më shumë se dy dekadash të rrëzimit të diktaturës komuniste, ish kryeministri thotë: “Komunizmi ka ra, por e vërteta është që kjo periudhë dëshmon qartësisht se mbetjet e tij janë supertoksike.”Zhvillimet e 1991 erdhën përmes kujtimeve të gazetarëve që punonin për agjencitë më të rëndësishme të huaja në atë kohë nën drejtimin e gazetarit Blendi Fevziu. Një nga dy të huajt që u gjenden në Tiranë ishte edhe Franz Gustincich, gazetar i pavarur nga Italia.Në “Ju flet Radio” zhvilluar nga Instituti i Studimit të Krimeve dhe Pasojave të Komunizmit dhe fondacioni “Konrad Adenauer” u fol edhe për qasjen që duhet të ketë shteti ndaj historisë së komunizmit.Tv Klan