TIRANE-Përmes një postimi në Facebook në orët e vona të mbrëmjes së sotme, kreu i PD, Lulzim Basha thotë se kryeministri Edi Rama ju ka hequr ndihmën ekonomike mbi 20 mijë familjeve. Basha i është përgjigjur Ramës në distancë pak orë pasi kryeministri postoi një foto ku tregonte për dy familje, në njërën që është trajtuar me ndihmë ekonomike në kohën e qeverisjes së PD dhe duket me shtëpi të re, dhe një familje të varfër që përfiton aktualisht nga skema sipas kryeministrit. Por kryedemokrati përmes një postimi në Facebook sjell disa shembuj të disa familjeve që sipas tij janë në varfëri të skajshme dhe ju është hequr ndihma ekonomike.Statusi i plote:Mbi 20 mijë familjeve ju ka hequr Edi Rama ndihmën ekonomike. Në këtë orë të vonë shumica e tyre po mbyllin edhe këtë ditë me barkun bosh e pa energji elektrike.Ky është fati i Marijes me tre fëmijë jetimë që e gjeta me vetëm gjysëm thesi miell të mykur. Ky është fati i Shpresës me frigoriferin bosh dhe 9 gojë për të ushqyer. Ky është fati i Donikës dhe nënës së saj të sëmurë që po i zë brenda tavani i kalbur prej kompensate.Edi Rama që ju ka hequr bukën e gojës, shpenzon miliona për lluks e qejfe, dhe gjen kohë edhe në këtë orë të tallet e të mashtrojë, por jo ti shohë as tu rikthejë urgjentisht ndihmën ekonomike këtyre mijëra familjeve.Buka e gojës nuk është lluks! Asnjë qytetar i këtij vendi nuk duhet të flejë me barkun bosh!(d.d/BalkanWeb)