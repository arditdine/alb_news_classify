Partia Demokratike do ti kërkojë zyrtarisht Parlamentit shkarkimin e anëtarit të Këshillit të Lartë të Gjyqësorit , Erjon Muharremaj i cili është edhe zv/ dekan i Fakultetit të Juridikut.Deputeti demokrat, Gent Straizimi në një dalje për mediat nga selia e PD-së tha se Muharremaj është i përfshirë në aktivitete politike për llogari të Partisë Socialiste. PD kërkon dhe shkarkimin e dekanit të Fakultetit të Drejtësisë Artan Hoxha.“Mediat publikuan të enjten prova sesi Dekani Artan Hoxha, një ish hetues i diktaturës, e ka shndërruar Fakultetin e Drejtësisë në zyrë reklamash e rekrutimi për Fondacionin politik të Partisë Socialiste, “Qemal Stafa”, që, deri dje drejtohej nga Ministri i Brendshëm, Saimir Tahiri, nën hetim për trafik ndërkombëtar droge.Në website-in e Fakultetit të Drejtësisë, për të cilin është përgjegjës Dekani i Fakultetit, është publikuar një thirrje për pedagogët dhe studentët që të shkruajnë në revistën politike të Fondacionit politik “Qemal Stafa”, të partisë politike “Partia Socialiste”.Kjo organizatë e Partisë Socialiste në Fakultetin e Drejtësisë, është gjithashtu zyrtarisht, edhe bërthama e “ekspertizës” për të gjitha paudhësitë që “Partia” ka draftuar e miratuar për të bërë të mundur rikthimin edhe “de jure” të “drejtësisë socialiste”, shprehet Stazimiri.16 shkurt 2018 (gazeta-Shqip.com)