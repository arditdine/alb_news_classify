Kryetari i Partisë Demokratike, Lulzim Basha i kërkoi Kuvendit të përfshinte dhe amendamentet e opozitës në ligjin e Vettingut të policisë. Në fjalën e tij në seancë, kreu Basha tha se duhet Vetting edhe i vetë ministrit të Brendshëm, drejtorit të SHKB-së, Pastrimit të Parave etj.Por nuk ka vonuar përgjigja e ministrit Xahafj, i është drejtuar kreut të opozitës, duke i thënë se do kontrollohen familjet dhe pasuritë e të gjithë politikanëve.“Nuk ka vetting dhe nuk do të ketë veting në policinë e shtetit. Nuk ka e nuk do të ketë luftë ndaj krimit të organizuar pa u larguar autorët dhe arkitektët duke nisur me Edi Ramën, me ministrin e Brendshëm në konflikt interesi me zbatimin e ligjit dhe luftën kundër krimit dhe çdo personi tjetër politik që bën pjesë në kupolën kriminale për të çliruar PS politikën dhe shqipërinë nga krimi i organizuar”, – u shpreh Basha.I menjëhershëm ishte reagimi i ministrit Xhafaj, i cili tha se Basha duhet të ketë durim. Ndërsa i lexoi raportet negative ndërkombëtare në kohën kur qeveriste PD.“Sa i përket çështjes së vettingut për mua zoti kryetar i PD, e kam thënë dhe nuk i lëviz asnjë presje asaj që kam deklaruar. Ki durim, sa i përket gjithë çështjeve të tjera bën mirë të kesh më shumë durim që të presësh, për shumë gjëra, edhe për atë që ke kohë që flet. Edhe për SPAK, BKH, edhe aty ka nevojë për një ndryshim. Që edhe procesi i tyre të fillojë së pari nga mua, së dyti nga ty si kryetar i PD, përfshi edhe familjet tona, edhe rrethin tonë familjar, edhe pasuritë tona, mund ta bëjmë këtë gjë, do të ishte një gjë shumë e mirë. Do ta marr unë iniciativën shumë shpejt dhe besoj që do ta shohësh rezultatin si do të dalë, prandaj ki durim Lulzim”.26 shkurt 2018 (gazeta-shqip.com0