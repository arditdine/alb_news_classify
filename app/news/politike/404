Kryeministri Edi Rama mori fjalën në seancën e sotme plenare për t’iu përgjigjur deputetes demokrate, Jorida Tabaku, në lidhje me akuzën e saj ndaj kryeministrit Edi Rama, se ka fyer ditën e djeshme artistët dhe pedagogët.Duke u ndalur tek debati mbi godinën e Teatrit Kombëtar, Rama tha se të gjithë zërat e opozitës  që reagojnë mbi këtë çështje, janë futur në një betejë të kotë, pasi godina do të ndërtohet e re.“Po fyhen artistët dhe aktorët. Po përse po fyhen? Nga se? Ju kapeni pas çdo fije bari dhe mendoni se çdo fije bari është leva e Arkimedit për t’iu kthyer ju. Ne s’jemi perfekt por jemi të pakonkurueshëm. Nuk na konkurroni dot. Beteja është komplet pa përmbajtje, siç është mënyra juaj e debatit”, tha Rama.Kryeministrit theksoi se godina aktuale do të shembet dhe do të ndërtohet një hapësirë evropiane për të dhënë shfaqje dhe për të bërë teatër.“Ne do ta ndërtojmë Teatrin Kombëtar. Askush nuk pati mendje të ndërtojë teatro, muzeume dhe stadiume në këtë vend. Juve që na vini dhe na qani tani këtu për teatrin. Teatrin e ri Kombëtar do ta bëjmë dhe atë godinë  aty do ta shembim”, u shpreh Rama.Kreu i qeverisë ju përgjigj Tabakut për atë çfarë ndodhi dje në takimin me Senatin e UT, duke thënë se “zonja e nderuar dhe gjithë ata që kanë mbarur në Universitetin e Tiranës  duhet të ndihen të fyer nga fakti se agjencia britanike e akreditimit e ka rankuar atë, të fundit në gjithë listën e universiteteve që ka marrë në shqyrtim”.“Në gjuhën popullore kjo quhet biushti i fundit i kavallit. Ku është këtu fyerja? UT është katandisur për shkak të keqqeverisjes së brendshme në bishtin e fundit të kavallit. Dëgjova as më shumë e as më pak por zotërinë e tij Dhori Kule, anëtar i PD që të thoshte më shumë seç thashë unë për gjendjen e UT-së. Dhori Kule tha se i vjen turp nga UT sot, jo nga fakti që zonja e nderuar ka studiuar në këtë universitet, por nga çka UT është sot. Një vend ku ka një ngërç të brendshëm sepse rektori grindet me kryetarin e bordit të administratorit dhe çështja arrin deri tek bravat”, deklaroi Rama.Berisha: Narkoshteti po sulmon elitën kombëtareDebati për Universitetin e Tiranës dhe Teatrin Kombëtar ka zbritur sot në Parlament, ku deklaratave të kryeministrit Edi Rama në takimin me Senatin dhe këmbënguljes për të shembur TK, opozita i është përgjigjur me një lum akuzash.Pas përplasjes me Rama-Tabaku, në foltore është ngjitur ish-kryeministri Sali Berisha i cili u shpreh se veprimet e fundit të Ramës janë një sulm frontal ndaj elitës kombëtare.“Në këtë seancë shqiptarët panë kreun, kreun, kreun e të gjithave në Shqipëri që ka ndërmarrë nga pozita e injorancës totale, të dështimit total, të zhulit të injorancës, një sulm frontal kundër elitës së kombit. Kjo është një replike e kohëve më të zeza të këtij vendi, kur xhahilët, kriminelët morën pushtetin dhe iu përveshën me egërsinë më të madhe elitës kombëtare. Ky i keq shkolluar ka betejë me arsimin e vendit”, u shpreh Berisha.Berisha deklaroi se kryeministri “me një urrejtje patologjike është vërsulur këto ditë kundër universiteteve”.Me atë ligj që ky mburret ka vendosur tarifat më të larta në kontinentin evropian. Paratë e taksave tuaja ja kalon universiteteve private me çanta. Pasi dështoi të emërojë drejtorin me sikarët e tij, me Shullazët e tij, foli me gjuhën e Shullazit para trupës së akademikëve. Tani me Mynyr Konin nuk bëjnë dot pazare që bënin me atë zonjën që kishte bërë pazare paraprake me tenderat e UT”, tha Berisha.15 shkurt 2018 (gazeta-Shqip.com)