Ish-ministi i Jashtëm Besnik Mustafaj ka komentuar vizitën e Presidentit të Komisionit Europian, Jean-Claude Juncker në Tiranë.Ai theksoi në News 24 se ardhja e  Juncker vjen një momenti i rëndësishëm për vendet e Ballkanit që janë në pritje të çeljes së negociatave për në BE.?Juncer është një nga personalitet europiane që është i vështirë për të dhënë premtime por i mban deri në fund. Kjo vizitë është e rëndësishme për Ballkanin, por edhe për Juncer, për imazhin e tij. Ai njihet si njeri skeptik ndaj zgjerimit. Ky është ndryshim ndaj vizionit të tij por edhe për imazhin e tij ndërkombëtar. Të gjithë atyre që arsyetojnë me shifra do u thosha që gabohen. Ballkani ka më pak se 20 milionë banorë, (vende qe s?janë pjesë e BE). Anëtarësimi në BE nuk arsyetohet në mënyrë aritmetike pasi çdo vend i BE ka të njëjtën peshë bllokuese dhe të njëjtin kapacitet bllokimi. Nuk ka votim të diferencuar. Rumania dhe Bullgaria rëndojnë në ndërgjegjen e europianë se pse u pranuan në BE. Jo pse jemi pak, por duhen plotësuar standardet. Bosnja dhe Kosova janë më pas. Serbia është pjesë e një problematike me Kosovën. Nëse nuk njihet pavarësia e Kosovës, Serbia do jetë pas. Maqedonia ka hyrë në rrugën e zgjedhjes së problemave me Greqinë, por a do të vazhdojë deri në fund. Ne kemi një problem lidhur me çështjen detare me Greqinë, por janë të zgjidhshme.Ne jemi më para me Malin e Zi. Vuçiç dhe Rama janë fëmijët e përzgjedhur në Bruksel. Në Bruksel arsyetohet jo kështu si tek ne. Në rastin e Maqedonisë shihet se Brukseli ka limitet e veta. Unë besoj se do hapen negociatat por duhet ta dinë të gjithë teleshikuesit që është mistifikuar shumë hapja e tyre.?Hapja e negociatave nuk ka ndikim tek opinioni publik dhe nuk do ketë ndikim të menjëhershëm. Në rastin e Shqipërisë që është anëtare e NATO-s mundësi e shkëmbimit të informacionit me vendet e tjera është një garanci e madhe. Kina ka një lloj invazioni me investimet në Ballkan dhe Evropë, por nuk është një pengesë për integrimin e vendeve të Ballkanit. Kina e sheh në interesin e saj integrimin e këtyre vendeve në BE. SHBA është mbështetëse e procesit të integrimit të vendeve të Ballkanit në BE. Rusia nuk e do Ballkanin në BE, ndërsa Serbia nuk aspirton për t?u integruar në NATO?, nënvizoi Besnik Mustafaj.(TemA)