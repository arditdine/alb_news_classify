TIRANE- Prokuroria e Krimeve të Rënda do të marrë ditën e sotme dëshminë e ministrit të Infrastrukturës dhe Energjetikës, Damian Gjiknuri lidhur me hetimet për segmentin rrugor Tiranë-Elbasan. Kështu, pas arrestimit të tre ish-zyrtarëve të ARRSH dhe dëshmive të ish-ministrave si Edmond Haxhinasto dhe Sokol Dervishaj, Gjiknuri do të jetë ministri i 3-të i Transporteve që do të pyetet nga organi i akuzës. Ai ka mbërritur pak minuta më parë në Prokurorinë e Krimeve të Rënda. Ishte pikërisht Gjiknuri ai që kallëzoi skandalin e rrugës Tiranë-Elbasan.Gjiknuri është parë në hyrjen e Krimeve të Rënda i shoqëruar nga një person.Dëmi i përllogaritur nga Prokuroria për abuzimet me tenderët dhe amendimet e kontratave me kontraktorët shkon në 37 milionë dollarë. Më herët në organin e akuzës ka dëshmuar Afrim Qendro, i komanduar si Drejtor i Autoritetit të Rrugëve.(ed.me/BalkanWeb)