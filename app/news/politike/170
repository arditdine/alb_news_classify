Vettingu në Policinë e Shteti ka krijuar debate të shumta mes mazhorancës dhe opozitës këtë të hënë në sallën e Kuvendit. Ish- kryeministri Sali Berisha i ka kërkuar ministrit të Brendshëm Fatmir Xhafaj që të mos kërkojë Vetting vetëm për punonjësit e tij, por edhe për veten e tij dhe të japë llogari.“Si do u thuash punonjësvese me cilin trafikant ke qenë në makinën dhe ke udhëtuar, ndërkohë që e kë “gjarpinj në gji”, në familje. Njeriun e  ke të dënuar  me 14 vite nga Gjykata Italiane. Ndaj dorëzohu, merr shembull personal, lere Kushtetutën”.Berisha citoi një raport ku thuhej se Shqipëria është qendër rajonale e krimit të organizuar dhe  rrugë kryesore e heroinës.“Në raportin e organizatës së Kombeve të Bashkuara, në raportin e Grupit të Dublinit që është grupi i Bashkimit Europian. Shtypja që Itali dhe Shqipëria i kanë bërë transportimi të  drogës ka çuar në rritjen e fitimit të Shqipërisë si vend tranzit për ngarkesa të mëdha të heroinës. Statistika thotë raporti, sasia e heroinës afgane e kapur në Itali, e cila më parë tranzitohej nga Shqipëria mbetet minimale”, tha Berisha./tvklan.al