Turi i takimeve të Presidentit të Komisionit Europian Jean-Claude Juncker në Ballkan, ka vijuar sot në Tiranë, ku rreth orës 18:00 është pritur nga kryeministri Edi rama në godinën e qeverisë.  Më pas, në orën 19:15 do të zhvillohet konferenca për shtyp mes Kryeministrit Edi Rama dhe Presidentit Juncker.1 of 3Pritet me interes mesazhi që do të jap Juncker klasës politike, pasi vendi është cilësuar nga Europa, si një Kolumbi e dytë. Nga ana tjetër, shqiptarët kanë pushuar vendet si: Franca dhe Britania, duke mbajtur rekord të numrit të kërkesave për azil. Por edhe çështja ”Tahiri”, mund të konkludohen në mesazhe jo të mira për vendin.Presidenti i Komisionit Evropian, Juncker, shefja për Politikë të Jashtme dhe Siguri e BE-së, Federica Mogherini dhe Komisioneri për Zgjerim, Johannes Hahn, do të vizitojnë vendet e Ballkanit, në kuadër të një turneu të tyre në Ballkan. Ata do të vizitojnë fillimisht Maqedoninë, pastaj Shqipërinë, Serbinë, Malin e Zi, Bosnje dhe Hercegovinën dhe ndalesa e fundit e tyre do të jetë në Bullgari.Ky turn që nis nga 25 shkurti dhe përfundon më 1 mars, bëhet për të prezantuar strategjinë e BE-së për rajonin e Ballkanit Perëndimor, dhe për të dhënë mesazhet për reforma për të hedhur një hap më pranë bllokut të BE-së.25 shkurt 2018 (gazeta-Shqip.com)