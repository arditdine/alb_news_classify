TIRANE– Partia Demokratike ka reaguar lidhur me djegien e makinës së këshilltarit të PD-së në Këshillin Bashkiak të Tepelenës, që dyshohet se ka qenë një ngjarje e qëllimshme. Përmes një reagimi publik, PD dënoi aktin në fjalë, ndërsa i bëri thirrje policisë që të zbardhë ngjarjen ku u përfshi zyrtari Xhafer Meçe.REAGIMI I PDPartia Demokratike dënon me forcë aktin kriminal të zjarrvënës së qëllimshme të automjetit personal të këshilltarit të Partisë Demokratike në Këshillin Bashkiak të Tepelenës, z. Xhafer Meçe.Ne i bëjmë thirrje policisë dhe prokurorisë të zbardhin pa vonesë ngjarjen dhe të arrestojnë e vendosin para ligjit autorët dhe porositësit e këtij akti të shëmtuar kriminal.Partia Demokratike shpreh solidaritetin dhe mbështetjen e plotë për këshilltarin tonë në Bashkinë e Tepelenës z. Xhafer Meçe dhe familjarët e tij.