Mero BazeSot mund të kishim dhe një festë tjetër “republike”, përveç asaj të Repubikës së Kosovës.Një vit më parë më 18 Shkurt, në zemër të Bulevardit të Tiranës, Lulzim Basha eksperimentoi për herë të parë idenë e tij për Republikën e re. Dhe sot mund të kishim përvjetorin e saj të parë. Por sot nuk e kujtoi askush, edhe pse ne e kemi traditë që edhe të vdekurëve ua kujtojmë një vjetorin.Dhe meqë ideatorët e Republikës së re po përpiqen ta harrojnë atë, kemi rastin të kujtojmë betejën e humbur të Republikës së re, me kauzat fallco që ngriti.Së pari betejën e humbur me Perëndimin. Republika  e re u ngrit si një kauzë fallco kundër Perëndimit, nën paranojën se Perëndimin e ka blerë Sorosi dhe gjithë zyrtarët evropianë ?paguhen? prej tij. Dhe meqë në SHBA kishte ardhur President Donald Trumpi, armiku I Sorosit, kjo u bë një fabulë e lehtë për tua shpjeguar gjithë budallenjëve, se e ardhmja u takonte atyre.Është koha të kujtojmë se ushtarë të Sorosit nuk u quajtën vetëm Donald Lu dhe Romana Vlahutin, por dhe Minsitri I Jashtëm gjerman, Gabriel, kreu I komisionit politikës jashtme të BE, McAllister, Komsioner Hahn, Komisionerja Mogherini, e dhjetra figrua të Perëndimit, që u angazhuan për të zhbërë marrëzinë e çadrës.Për ironi të fatit heronjtë e çadrës ishin ambasadori rus, një djal buçko, greko amerikan, që fliste sikur ishte vëllai I Salianjit, gjashtë senatorët e Fatmir Mediut, që ndriçuan me shpresë çadrën, dhe natyrisht oratorët thuajse qesharakë të çadrës, që kishin filluar ti mbushnin mendjen vetes tek filozofia e re e çadrës që po ?lindte? Republikën e Re.Dhe ironia e fatit, ishte se vet Basha nuk I besonte ato që thoshte, pasi siç del më vonë, I është dashur të paguaj qimet e kokës, përmes një turku, që është në kërkim ndërkombëtar si terrorist, përmes një kompanie offshore, që të shkoj të fotografohet me Trumpin, dhe që ta vzhdonte gënjeshtrën e çadrës.Së dyti është koha të kujtojmë, pazarin që mbylli çadrën. Njeriu që refuzoi Gabrielin, Mogehrinin, Hhan dhe McAllisterin, I mjaftoi tre orë muhabet me Edi Ramën, I cili I fali gjysmën e qeverisë dhe gjithë agjensitë me lekë të pushtetit dhe ai dili nga çadra. Kauza tre mujore e çadrës dhe Republikës së re, mori fytyrën e CEZ, Hipotekës, AZHBTR, AKU, ALUIZN, si dhe gjashtë ministrave të rëndësishëm që hynë në zyra.Me një vetsiguri se po ja dilte të merrte pushtetin në tavolinë Lulzim Basha e zhbëri Republikën e re, brenda natës, jo si interes perëndmor, jo si interes shqiptar jo si ide apo platformë politike, jo si interes I PD, por thjesht si pazar.Së treti është koha të kujtojmë pasojat e Republikës së re brenda PD.Një javë pasi doli nga çadra, Lulzim Basha shpalli listën e re të dal nga ?mitra? e Republikës së re, që ishte një përpjekje për tu garantuar për ditën e parë pas zgjedhjeve. Ishte një listë tërësisht klienteliste, ku ishte sharruar gjithë ish udhëheqja e PD dhe ishte zëvendësuar me eunuk dhe njerëz pa personalitet, që i janë mirënjohës vetëm Lulzim Bashës që i ka kthyer nga anonimë në rrogtarë në parlament.Ajo listë arriti të marrë rezultatin më të ulët historik të Partisë Demokratike, duke lënë rreth 220 mijë votues të PD në shtëpi, pa dal të votojnë të zhgënjyer nga ajo që ndodhi.Sot ajo listë po provon dita ditës se nuk përfaqëson as PD, as të djathtën dhe mbi të gjitha as Lulzim Bashën. Skandali I fundit Dume-Salianji, është një provë se Lulzim Basha është I pafuqishëm tu kërkoj dorëheqje, pasi ata mund të mos I binden dhe ti bashkohen shumicës, edhe pse kanë diskretituar rënd PD.Një vit pas aksionit më të madh politik të jetës së tij, Lulzim Basha nuk guxon as ta përmend Republikën e re, dhe kjo është shenja se sa pak e sigurt është të shkosh pas një njeriu, që kërkon të harrohet brenda vitit, projekti I vetëm dhe më I madh politik I tij, Republika e Re