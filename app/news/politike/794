TIRANE- Pasi Ministria për Europën dhe Punët e Jashtme i dërgoi një kërkesë presidentit të Republikës Ilir Meta për plotfuqishmërinë për negociatat me Greqinë, intensive ka qenë axhenda e këtij të fundit. Meta i ka shfrytëzuar këto ditë për të takuar ish-presidentë të vendit dhe ish-ministra, për t’u konsultuar lidhur me këtë çështje. Burime për ‘BalkanWeb’ nga Presidenca bëjnë me dije se në kuadër të konsultave të bëre ditët e fundit ka pritur sot në zyre ish- Ministrin e MPD-së dhe njëkohësisht nënkryetarin aktual të Komisionit për Politikat e Punëve të Jashtme, Tritan Shehu. Kujtojmë se dje Meta takoi ish-presidentin Alfred Moisiun, Rexhep Meidianin si dhe ish-kryeministrin Sali berisha. 