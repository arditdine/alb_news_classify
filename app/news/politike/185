Të gjithë kanë parë mbrëmë ish kryeministrin Sali Berisha të dalë jashtë ?binarëve? normalë dhe ligjore në emisionin televiziv të Eni Vasilit.Sali Berisha ?e zeza mbi të bardhë? e kërcënoi gazetarin investigativ Artan Hoxha, e shantazhoi dhe nuk la gjë pa thënë në drejtim të tij.E cilësoi njeri të inkriminuar, që ka bashkëpunuar me kriminelë, me bandat e krimit, me Haklajt, me trafikantët e drogës dhe me tërë të keqen e këtij vendi.Nuk po i rendisim akuzat e Berishës ndaj gazetarit Hoxha, pasi tashmë një pjesë e medias i ka renditur dhe stërrenditur hap pas hapi.Nuk besojmë se është e nevojshme që të hapim ?defterin? e Berishës për të përsëritur se e cilësoi ?hjekës? të një të penduari që më pas u vra pas dekonspirimit të Artan Hoxhës sipas ish kryeministrit.Kjo është një përpjekje për t?ia vënë sipas ?kodit të gjakut? këtë vrasje në kurriz Artan Hoxhës.Por dhe akuzën se qëndronte të Haklajt sa herë shkonte në Tropojë, Berisha e bën thjeshtë dhe vetëm për ta vënë gazetarin Hoxha përballë kundërshtarëve të fisit të Haklajve.Berisha e di fort mirë se si funksionon ky kod, ndaj luan fort me këtë kod, duke e shoqëruar dhe me fyerje dhe shantazhe nga kodosh i krimit e deri te kërcënimi i drejtëpërdrejtë.Gazetari Artan Hoxha e dha përgigjen vetë, ballazi dhe ndoshta me një qetësi përtej limitit që mund të mbajë një njeri prej mishi dhe gjaku, pasi ishin akuza të rënda këto që, një ish kryeministër hedh mbi një gazetar.Jo se Berisha bëri ndonjë gjë që nuk e ka bërë kurrë, pasi ndryshe nuk do të qëndronte përmbi 10 vite në ?top listën? e armiqve më të mëdhenj të shtypit në botë.Por ajo që duam të themi është se çfarë do të bëjë Partia Demokratike për këtë rast flagrant.Pra nëse Lulzim Basha bashkë me Albana Vokshin do të bëjnë ndonjë projekt-rezolutë dhe ta paraqesin në Kuvend në mbrojtje të gazetarit Artan Hoxha që jo vetëm u fye nga Berisha, por dhe u kërcënua me jetë dhe u shantazhua?E bëjmë këtë pyetje pasi vetëm disa ditë më parë PD ka bërë një projekt-rezolutë kundër kryebashkiakut të Tiranës Erion Veliaj për shumë e shumë më pak.Pasi PD e akuzon Veliajn se një një emision televiziv ku ishte i ftuar është kapur ?duke gërmuar jo vetëm në jetët e tyre personale, por duke iu bërë edhe biografinë e punëdhënësve të tyre?.Një akuzë pa lidhje, por që sipas PD ka fyer gazetarët rëndë, i ka shantazhuar ata.Po për Berishën?Basha dhe PD janë në provë për mbrojtjen e gazetarëve nga Berisha, do të fitonin shumë pikë si parti, dhe do t?u përktheheshin në vota në zgjedhjet vendore.(TemA)