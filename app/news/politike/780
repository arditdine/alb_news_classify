Në analizën vjetore të KLSH-së, Presidenti Ilir Meta ka deklaruar se komunikim arrogant nuk ndihmon për të jetësuar reformat.Ai tha gjithashtu se respektimi i autonomisë universitare dhe lirisë akademike është standard i demokracisë.“Respektimi i autonomisë universitare dhe lirisë akademike është standard i rëndësishëm i demokracisë së një vendi që do të jetë anëtar i barabartë me gjithë vendet e tjera të BE”, tha kreu i shtetit.Duke folur për KLSH, ai tha se duhet përmirësim të trupës audituese të këtij institucioni, referuar dhe ndryshimeve të legjislacionit.“Githashtu një moment tjetër i rëndësishëm për një shërbim të besueshëm është përmirësimi i vazhdueshëm i trupës audituese. Është e vërtetë që ajo certifikohet si e tillë pas një programi trajnimi dhe testimi profesional, por ky trajnim duhet të jetë i vazhdueshëm dhe t’i përgjigjet kërkesave të kohës. Legjislacioni dhe aktet nënligjore janë të ndryshueshme, dhe normalisht që interpretimi mbi zbatimin e tyre bëhet i vështirë pasi audituesi do të duhet t’i referohet bazës ligjore”, tha Presidenti Meta.Shtyllat kryesore mbi të cilat do të vazhdojë të mbështetet janë pavarësia dhe profesionalizmi. Për kreun e shtetit, është domosdoshmëri rikthimi i besimit tek institucionet publike dhe vendimmarrjen e tyre.15 shkurt 2018 (gazeta-Shqip.com)