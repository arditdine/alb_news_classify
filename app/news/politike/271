Në një shënim të shkurtër në rrjetet sociale, që i përngjan një reagimi kundër idesë së hedhur nga kryeministri Edi Rama për një President të unitetit kombëtar, kreu i Grupit të LSI, Petrit Vasili shigjeton indirekt zyrën e BE-së në Tiranë.Në pjesën hyrëse, Vasili bën një analizë të deklaratës së Ramës në seancën solemne të Kuvendit të Kosovës, duke e etiketuar si idiotësinë e rradhës.“Shqipëria digjet kryeministri krihet. Shqipëria është mbërthyer ne darën e papunësisë, varfërisë dhe pasigurisë publike te rende, ku çdo dite ndodhin vrasje e grabitje.Kryeministri këput njërën idiotësi pas tjetrës, qe publiku te heqë vëmendjen nga plagët e thella te shoqërisë shqiptare”, shprehet Vasili.Për të argumentuar qëndrimin kundër të tij ndaj propozimit të shtruar nga kreu i qeverisë, Vasili mbështetet tek reagimi i BE-së nga Brukseli, që sipas tij kundërshtoi “idiotësinë e kryeministrit për ‘presidentin kooperativist te shume shteteve’, ndonëse ne fakt është kohe e humbur te merresh me të”.Më pas Vasili ironizon heshtjen aktuale të ambasadores së BE-së në Tiranë, ndonëse duke mos e përmendur emrin e saj.“Çudia e madhe kjo BE ne Tirane. Ndërsa flet edhe ne mes te natës për pune qe nuk i përkasin fare hesht e bën piknik kur duhet te flasë. Shyqyr qe është Brukseli te paktën….se këta te BE ne Tirane janë me te rëndësishëm dhe nuk kane kohe….”, shkruan Vasili.