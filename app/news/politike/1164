Në baza javor një kryeministri do të duhej të kishte takime krize. Dhe jo mbledhje të mërzitshme që ngjajnë në “talking show” por mbledhje ku raportojnë ministrat përgjegjës... Mos harroni ekspertët, sepse ata nuk janë në institucione. Ata pak që janë nëpër institucione akademike, me atë potencial sado solid që e kanë, sigurt do të ndihmojnëA e dini se sa mund të jetoj njeriu pa ajër?. Hulumtimet thonë se organizmi normal përballon një deri dy minuta, me ekstreme të rralla deri në tre. Nëse merret ajër i ngarkuar me ndotje të koncentruar si ky që po thithim ne, ajo kohë shkurtohet.Në fund të vitit 2016, kur nisi senzibilizimi së pari diplomatik e pastaj publik për shkallën e ndotjes së ajrit (potencoj senzibilizimi sepse ndotja aty ka qenë dhe është) kam shkruar e folur shumë për këtë problem si edhe mjaft kolegë të tjerë të fushës së mjedisit. Kryesisht kam trajtuar shifrat enorme dhe pasojat, duke u munduar për të zgjuar ndërgjegjen e institucioneve për të filluar veprimet. Por duke njohur logjikën institucionale të etabluar, kam paralajmëruar se menjëher pas kalimit të krizës së dimrit 2016/17, do të mbyllej si temë debati, deri në krizën e ardhshme respektivisht dimrin aktual, kur po përjetojmë situate edhe më të rëndë. Ashtu ndodhi fatkeqësisht. Më kanë thënë plot njerëz: mirë që po shkruani, por a po keni kujt? Nuk e di. Për dallim, sivjet nuk jam marrë shumë me shifrat, sepse po e dinë edhe fëmijët që jemi në top-lista e ndotjes së ajrit me PM2.5. Vetëm se po vërej edhe një efekt anësor sivjet: sikur ajri i ndotur ka ngulfatur idetë kreative të zgjidhjes institucionale të problemit që lidhet me shëndetin, pra me vet jetën tonë. Truri në ajër të pastër funksionon më mire sipas biologjisë.Kështu po ndodh me  institucionet edhe sivjet. Hajt se kalon e për disa muaj s`e kemi problem deri sa t`i zgjidhim problemet madhore si demarkacioni, specialja, liberalizimi, korrupsioni etj. Asnjë nga to nuk e tangon marrjen me problemin e ajrit. Për momentin, krejt çka dëgjojmë është se MMPH-ja kërkon përgjegjësi nga komuna, komuna kërkon ndihmë nga qeveria, qeveria kërkon nga institucionet, institucionet kërkojnë ndihmë nga zoti…nuk e di. Shkurt, rreth vicioz i hedhjes së fajit, nuk po them përgjegjësisë sepse po më duket term shumë i butë për kontekstin. Shifrat alarmante edhe nuk do të ishin të papritura sikur Kosova të ishte një Kinë apo Indi, ku ka eksploduar zhvillimi ekonomik dhe industrial viteve të fundit. Por një Kosovë kaq e vogël, e re, e varfër dhe pa industri po ngjan sikur është shndërruar vetvetiu në një zonë eksperimentale se sa mund të durojnë qeniet e gjalla (në këtë rast njeriu) në nivele të tilla të ndotjes.Janë të shumta masat e veprimit të propozuara nga ekspertë individual, nga institucione kompetente e kredibile, e deri te disa task forcash a grupesh ndër-ministrore. Gjendja ka mbetur në pikën 0 (zero) me bisht, me tendencë drejt zeros negative. Dhe nuk do të ndryshoj dot, sepse edhe përgjegjësia është 0 (zero) e llogaridhënia gjithashtu.   Krejt kohën nga institucionet kompetente dërgohet mesazhi aq patetik se ky është një problem shumë i madh. Thua se institucionet janë aty për të zgjedhur problemet e vogla. Problemet e vogla i zgjedhin vet qytetarët. Ky është një problem i madh për të cilin ato paguhen miliona euro nga taksat tona e edhe miliona të tjera nga taksat e vendeve donator. Krejt ajo që dëgjojmë nga institucionet është se “po e monitorojnë gjendjen dhe raportojnë”. Se po evidentojmë ndotësit thua se jemi Kinë e pafund dhe nuk po i dimë ku janë ata. “Ngushëllimin” e vetëm na japin duke na treguar neve të “painformuarve” të pafajshëm është se “ka edhe të tjerë që janë të ndotur po aq sa ne”. O tempora, o mores!Në fakt ky është problem i zgjidhshëm lehtë, sepse e kanë zgjedhur të tjerë para nesh. Jo me hapa don-kishotesk si ai i ndërrimit të qymyrit me dru. As me ndryshimin e ligjit të ajrit, sepse ligji ekziston dhe është potencialisht në rregull. Në atë ligj, por edhe në ligjet që ndikojnë në cilësinë e ajrit e parametrave tjerë mjedisor, secili institucion qendror apo lokal dhe secili zyrtar brenda tij e ka përgjegjësinë e vet, e për të cilën paguhet. Krejt çka duhet është në kohën e krizës së ajrit të ndotur (tashmë kjo po kthehet në definicion) në që shefi i ekzekutivit të vendit ta marrë situatën në dorë kur rrezikohet shëndeti i qytetarëve që i udhëheq. Kjo ndodh kur cilësia e ajrit arrin shifrat e pragut të alarmi siç e definon Ligji për mbrojtjen e ajrit në nenin 24. Neni 2, pika 1.21 e definon pragun e alarmit si “niveli përtej së cilës ekziston rreziku për shëndetin e njeriut nga ekspozimi i shkurtër i ndotjes për të cilën duhet të ndërmerrën masat e menjëhershme”. Pra fjalë kyçe janë: ekspozim, nivel, rrezik, shëndet, masa të menjëhershme. Deri sot nuk ka prag alarmi pavarësisht shifrave rekord dhe të rrezikshme. Në baza javor një kryeministri do të duhej të kishte takime krize. Dhe jo mbledhje të mërzitshme që ngjajnë në “talking show” por mbledhje ku raportojnë ministrat përgjegjës (mjedisi, infrastruktura, transporti, energjetika, shëndetësia, pushteti lokal, arsimi, bujqësia, doganat) raportojnë agjencitë relavante, raportojnë kryetarët e komunave se çka kanë realizuar nga masat e akorduara me dokumentin që duhej të kishte emrin pak a shumë si “plan krize kombëtare”. Jo raportime mbi çka nuk është arritur, por se çka është realizuar konkretisht dhe me afate. Kjo qasje edhe krejt pak nëse e lëviz situatën për mirë, do e përmirësonte momentumin psikologjik të qytetarit që po thith ajrin më të ndotur në botë, se më në fund diçka po lëviz. Dhe sigurt se diçka do lëvizte. Mos harroni ekspertët, sepse ata nuk janë në institucione. Ata pak që janë nëpër institucione akademike, me atë potencial sado solid që e kanë, sigurt do ndihmojnë, sepse e ndihmojnë veten, fëmijët dhe vendin e tyre. Të përfshihen edhe organizatat e shoqërisë civile, sepse ka vend edhe për to.Por nuk mjafton edhe ky format mbledhjesh e tryezazh që janë bërë të bezdisshme. Kur nga këto mbledhje do të kërkohej llogaridhënie deri në shkarkime për papërgjegjësi, qytetarët do të merrnin frymë më lirshëm. Zyrtarëve që janë në pozitat ku paguhen mirë (madje më mirë se në shumë vende me të cilat po na krahasojnë me ndotjen) do ju zihej fryma nga frika e llogaridhënies kur të nisen drejt këtyre mbledhjeve. Temat që nuk do duhej dominuar këto mbledhje të krizës do ishin:-          Se po monitorojmë situatën dhe po raportojmë. Ajo po dihet e po ndihet edhe nga fëmijët edhe pa raportet tuaja. -          Se po përgatiten plane veprimi. Mjaft me to, zbatoni ligjet ashtu si janë por dhe planet që ekzistojnë.-          Se kemi problem në zbatimin e masave. Gjeni zgjidhjet, ose lëshoni rrugë për ata që i gjejnë.Këto tri prerje vertikale, duhet të prekin qartë dhe saktë me detyra dhe kompetenca çdo rrafsh horizontal të sektorëve që po shkaktojnë ndotje të ajrit në përmasa rekorde dhe rrezikim të shëndetit publik: fosilet për resurset energjetike e të ngrohjes, transporti me aktivitetet përcjellëse, industria (aty ku ekziston), urbanizmi dhe gjelbërimi, kompanitë publike, mbeturinat, edukimi dhe vetëdijësimi etj. Kjo është zgjidhja që Prishtina të fillojë disi rënien nga podiumi i palavdishëm i ndotjes së ajrit. Gjithçka tjetër jashtë kësaj skeme, mbetet të lutemi që “pranvera të mos vonohet”, deri dimrin tjetër kur fillon repriza e “thithjes së tymit në vend të ajrit“ në shtetin më të ri demokratik, të pavarur dhe sovran në Evropë.P.S. Këtë letër po e shkruaj nga Bloomingtoni i SHBA-së, ku shifrat e AQI-së për PM2.5 sillen prej 10-40 njësi. Edhe ky ajër këtu po më ngulfat kur e di se fëmijët dhe bashkëqytetarët e mi në Prishtinë po thithin ajër dhjetëfish më të kontaminuar./Autori është ligjërues i mjedisit në UPTweetData:29 Janar 2018 16:41				Autori:Zeqir Veselaj				