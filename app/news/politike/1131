TIRANE– I ftuar në emisionin ‘Studio e Hapur’ të gazetares Eni Vasili në News24, presidenti i Republikës Ilir Meta ka folur për procesin e negociatave me Greqinë. I pyetur nëse do e firmosë marrëveshjen me Greqinë nëse Shqipëria humbet hapësirë detare, presidenti Ilir Meta u shpreh se ai do përmbushtë të gjitha detyrimet kushtuese.“Unë do përmbush të gjitha detyrimet kushtetuese. Pra që të jetë sa më e blinduar nga ana kushtetuese dhe pikat e saj janë të detyrueshme. Unë mendoj se kjo duhet të jetë një marrëveshje e drejtë për të dyja vendet që do mbetet gjithmonë”- tha Meta.Pjese nga intervista:Zoti Meta po flisnim për plotfuqishmërinë dhe pyetja ime është kjo: Çfarë duhet të bëjë qeveria që ju të jepni plotfuqishmërinë?Të vazhdojmë këtë bashkëpunim që të ecim në shina kushtetuese sepse ky është interes i përbashkët.Kryeministri Tsipras ka parashikuar vizitë në Korçë? Mund të nënshkruhet marrëveshja para vizitës së tij?Nuk komentoj deklarata zyrtare dhe jo zyrtare dhe e drejtë për dy vendet është që të firmoset që sot, por çdo gjë duhet të bëhet në mënyrën më të pjekur dhe të mos jemi në një situatë të padëshirueshme për të gjithë.Pse ju insistoni kaq shumë në respektimin strikt të pikave të gjykatës Kushtetuese edhe në konferencën tuaj i lexuat gërmë për gërmë?Sepse është detyra ime, unë mbaj përgjegjësi nesër pasnesër edhe ligjore për mos respektimin e këtyre kërkesave, veçse mbaj edhe përgjegjësi politike.Duket nga një anë sikur ju po doni ta zvarrisni këtë proces, aq më tepër që Tsipras vjen për pashkë?Unë dua që këtë proces ta blindoj. Nga pikëpamja kushtetuese dhe nga përmbajtja se mendoj që këto janë të lidhura bashkë. Kaq. Dhe unë këtu kam qenë që nga 24 korriku në rast se kjo gjë ka pasur mundësi të bëhej më përpara. Veprimet e Presidencës dhe presidentit kanë  qenë më të shpejtat e mundshme.Do e firmosni marrëveshjen me Greqinë nëse humbasim territor?Unë do përmbush të gjitha detyrimet kushtetuese. Pra që të jetë sa më e blinduar nga ana kushtetuese dhe pikat e saj janë të detyrueshme. Unë mendoj se kjo duhet të jetë një marrëveshje e drejtë për të dyja vendet që do mbetet.(d.d/BalkanWeb)