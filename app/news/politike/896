Shoqata ‘Çamëria’, së bashku me Partinë për Drejtësi Integrim dhe Unitet protestuan sot para ambasadës greke në Tiranë kundër marrëveshjes Shqipëri-Greqi, që sipas tyre fshin emrin “Çamëri”.Në protestë merrnin pjesë edhe kreu i PDIU Shpëtim Idrizi dhe Sekretarja e Përgjitshme e kësaj force Mesila Doda.Dhjetëra qytetarë çamë me flamuj kuqezi por edhe me plisa të bardhë kanë marrë pjesë në protestë duke kërkuar transparencë për marrëveshjen Shqipëri-Greqi.Ata kanë kërkuar që emri ‘Çamëri’ të mos fshihet nga tekstet shkollore, ashtu siç po përflitet, si një nga kërkesat e Greqisë në bisedimet mes dy vendeve./a.m.