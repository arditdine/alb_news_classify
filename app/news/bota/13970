Koalicioni kombëtar i opozitës siriane dhe Forcave Revolucionare ka dënuar sulmet e regjimit të Bashar al-Asadit dhe mbështetësin e tij Rusinë në Gutën Lindore, të cilat vazhdojnë pavarësisht vendimit për armëpushim nga Këshilli i Sigurimit të Kombeve të Bashkuara (KS-OKB), transmeton Anadolu Agency (AA).Koalicioni i opozitës siriane dhe Forcave Revolucionare, ka bërë dy deklarata me shkrim në lidhje me vendosjen e civilëve në objektiv nga avionët luftarakë të regjimit dhe të Rusisë, përkundër një armëpushimi humanitar një mujor, të shpallur nga KS-OKB më 24 shkurt në Siri.Në deklaratën e parë vihet në dukje se forcat e regjimit dhe ato ruse injorojnë vendimin e KS-OKB-së dhe thuhet se “Rusia, e cila është pala kryesore në konfliktet në Siri, është përgjegjëse për krimet e luftës të kryera në vend”.Koalicioni i opozitës siriane dhe Forcave Revolucionare i ka bërë thirrje komunitetit ndërkombëtar që të përmbushë përgjegjësitë ndaj civilëve.Duke i cilësuar si “gjenocid” ndodhitë në Gutën Lindore, Koalicioni i opozitës siriane dhe Forcave Revolucionare ka kërkuar të ndërmerren hapa dhe të ushtrohet presioni i nevojshëm për Gutën Lindore.Në deklaratën tjetër Koalicioni në fjalë ka njoftuar se më 25 shkurt ditën e dielë ndaj ndërtesës së Këshillit lokal në zonën Shifunije të Gutës Lindore është kryer një sulm, ku si pasojë ka humbur jetën kryetari i Këshillit, Muhammed Xhamus.Pasi ka tërhequr vëmendjen se sulmi është ndërmarrë pavarisht vendimit të KS-OKB-së për armëpsushim Koalicioni e ka cilësuar si “masakër” këtë sulm.Në deklaratën ku dënohen sulmet në Gutën Lindore thuhet se “Sulmet kundrejt komunave dhe qytezave të Gutës Lindore janë një projekt gjenocidi që zhvillohet në sytë e bashkësisë ndërkombëtare”.