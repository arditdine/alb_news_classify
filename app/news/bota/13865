Administrata e Donald Trump bëri me dije se do të kërkojë të dhëna në lidhje me rrjetet sociale për këdo që kërkon një vizë për të hyrë në SHBA. Propozimi, i cili vjen nga Departamenti i Shtetit, mund të kërkojë më shumë nga aplikantët dhënien e detajeve rreth Facebook dhe Tëitter të tyre.Aplikantët duhet të japin të dhëna në lidhje me të gjitha mediat sociale që janë përdorur në 5 vitet e fundit. Raportohet se 14.7 milionë njerëz në vit mund të preken nga ky propozim.Informacioni i mbledhur mund të përdoret për të verifikuar dhe shqyrtuar ata aplikantë që kërkojnë viza emigrimi dhe të tjerë që kërkojnë viza turistike apo pune.Aplikantët do të pyeten gjithashtu për numrat e tyre të telefonit në 5 vitet e fundit, adresat e e-mailit dhe historitë e udhëtimeve. Gjithashtu, ata do të pyeten nëse janë deportuar ndonjëherë nga ndonjë shtet, apo nëse ndonjë prej të afërmve të tij ka lidhje me aktivitet terrorist.Propozimi nuk do të ndikoj tek shtetasit të cilët gëzojnë garantimin e vizave nga SHBA-të, siç janë: Anglia, Kanadaja, Franca dhe Gjermania. Gjithsesi, shtetas nga vende si India, Kina dhe Meksika mund të përfshihen nëse vizitojnë Amerikën për punë apo pushime.31 mars 2018 (gazeta-Shqip.com)