Ushtria izraelite ka kryer një numër sulmesh kundër palestinezëve gjatë natës në Rripin e Gazës. Sulmët erdhën si përgjigje ndaj një sulmi me bomba të ndodhur të shtunën, ku u plagosën katër ushtarë izraelitë.Dy palestinezë u vranë nga goditja izraelite në Gaza. Forcat ajrore izraelite pohuan gjithashtu se kishin shkatërruar një numër vendesh të lidhura me Hamasin.Ky është një nga përshkallëzimet më serioz në dhunë që kur Izraeli dhe Hamasi hapën një front të ri lufte në 2014.Ushtria izraelite tha se goditi 18 objektiva ushtarake të Hamasit të shtunën dhe të dielën, duke përfshirë “infrastrukturën e prodhimit të armëve” dhe një tunel të gërmuar nga militantët.Ai gjithashtu kishte në shënjestër dy postet e vëzhgimit. Zyrtarët palestinezë thanë se tre kampet e trajnimit të Hamasit dhe një që i përkiste një grupi të vogël u goditën.Krahu ushtarak i Hamasit, brigada Izzedine al-Qassam, pohoi se kishte përdorur raketa anti-ajrore kundër avionëve izraelitë që fluturonin mbi territorin bregdetar.Të shtunën, dy adoleshentë palestinezë u vranë gjithashtu nga sulmi izraelit në lindje të Rafah. Dy të rinjtë ishin në një grup që po i afrohej kufirit në “një mënyrë të dyshimtë”, tha ushtria izraelite.Kryeministri izraelit Benjamin Netanjahu, i cili po merr pjesë në një konferencë për sigurinë në Mynih, Gjermani, tha: “Incidenti në kufirin e Gazës është shumë serioz”.Mediat izraelite gjithashtu thanë se një raketë nga Gaza ra në afërsi të një shtëpie në jug të vendit të shtunën në mbrëmje, por nuk pati viktima.Izraeli e bën Hamasin përgjegjës për të gjithë sulmet me raketa. Hamasi ka luftuar në tri luftra me Izraelin që nga viti 2008.Korrespondentët thonë se zona kufitare ka qenë përgjithësisht e qetë në vitet e fundit, por ka pasur një rritje të dhunës që nga njoftimi i presidentit amerikan Donald Trump në dhjetor për të njohur Jeruzalemin si kryeqytetin e Izraelit.18 shkurt 2018 (gazeta-Shqip.com)