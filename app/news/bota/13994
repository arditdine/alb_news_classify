Zgjedhjet në Itali përcaktuan nje epokë të re të politikës së tyre duke mos votuar më për të vjetrit, Renzi mori 20% të votave dhe Berlusconi më keq akoma.Lëvizja “5 Yjet” u rendit forcë e parë me në krye Luigi Di Maio-n, i cili është vetëm 32 vjeç dhe para disa muajsh ishte një njeri i thjeshtë pa ditur që do të merrte në dorë drejtimin e një vendi të madh si Italia.Di Maio vjen nga një familje e thjeshtë, dhe vetë ka bërë edhe profesionin e kamarierit. Ai ka lindur në Avellino me 6 korrik të vitit 1986. Është një politikan i ri italian, deputet i Lëvizjes 5 Yje dhe mban edhe detyrën e zëvëndëspresidentit të Dhomës së Deputetëve.Nëna e tij është një mësuese e italishtes dhe latinishtes ndërsa babai i tij është një sipërmarrës në fushën e ndërtimit, i aktivizuar dikur me forcat neofashiste.Pas liceut artistik ai vazhdoi studimet për inxhinieri informatike në universitet por më pas e ndërpreu për të vazhduar në Drejtësi. Nga viti 2007 ai është pjesë e Lëvizjes 5 Yje.Pas tre vitesh kandidohet si këshiltar komunal po nuk arrin të fitojë. Arrin të zgjidhet në vitin 2013 si deputet për këtë forcë politike e menjëherë më pas mandatohet edhe si zëvëndëskryetar i Parlamentit, duke qenë më i riu në historinë e Italisë (26 vjeçar) që mban një detyrë të tillë. Kur ishte i vogël, dëshira e tij ishte që të bëhej një oficer policie.Në pak kohë ai bëhet një nga fytyrat më të njohura të Lëvizjes dhe arrin të bëhet anëtar i kryesisë së saj. Në shtator të 2017 kandidohet në zgjedhjet paraprake për kreun politik të Lëvizjes 5 Yje ku votimet nga platforma elektronike e nxjerrin fitues me 82 % të votave.