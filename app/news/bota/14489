Garda Revolucionare e Iranit tha se ka gjetur rrënojat e aeroplanit të pasagjerëve, i cili është rrëzuar të dielën.Televizioni shtetëror transmetoi pamje, të marra nga një helikopter, të cilat tregonin rrënojat në malet me borë.Aeroplani i kompanisë Aseman Airlines është rrëzuar në malet Zagros në perëndim të Iranit dhe të 66 njerëzit në bord besohet se kanë vdekur.Ekipet e kërkimit do të vazhdojnë të ecin në këmbë deri te vendi i ngjarjes, pasi helikopteri nuk ka qenë në gjendje të aterojë në mal, tha një zëdhënës i Gardës Revolucionare të Iranit.Kreu i shërbimeve emergjente të këtij vendi tha se lëvizja e trupave të atyre që kanë vdekur do të jetë e vështirë në kushtet e këqija të motit.Aeroplani i rrëzuar ka qenë 25 vjet i vjetër, tha organizata e aviacionit civil të Iranit. /rel/