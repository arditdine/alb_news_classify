Guvernatori që ka shërbyer në rajonin rus Kemerovo, ku një zjarr në një qendër tregëtare la të vdekur mbi 60 persona, ka njoftuar dorëheqjen.Aman Tuleyev tha se largimi nga udhëheqja e Kemerovos ishte “e drejtë, e vetëdijshme dhe i vetmi vendim i vërtetë” pas katastrofës. Ai njoftoi lëvizjen në një njoftim me video të postuar në faqen e internetit të administratës rajonale.Në zjarrin e rënë muajin e kaluar shumica e viktimave ishin fëmijë. Mijëra njerëz protestuan pas tragjedisë mbi dyshimet për sigurimë në qendrën tregtare.Hetuesit thanë se alarmi i zjarrit ishte jashtë funksionit dhe daljet ishin bllokuar, ndërsa rojet e sigurisë, të cilët duhej të ndihmonin me çdo evakuim emergjent, ishin midis të parëve që iknin kur zjarri shpërtheu.Shumë fëmijë mbetën viktima, sepse ata po përdornin objekte argëtuese në një kënd lojrash, të tjerë ngecën në disa kinema, dyert e të cilave thuhet se ishin të mbyllura.Hetuesit janë duke hetuar dhe dyshojnë se zjarri mund të ketë filluar nga një qark i shkurtër elektrik ose zjarrvënie në zonën e lojës së fëmijëve.Presidenti Vladimir Putin, i cili vizitoi Kemerovën pas zjarrit, fajësoi “neglizhencën penale” për flakët,Tuleyev – mbesa e të cilit thuhet se u vra në zjarr – kishte qenë guvernator i rajonit të minierave të qymyrit që nga viti 1997, njofton agjensia e lajmeve AFP.1 prill 2018 (gazeta-Shqip.com)