Një burrë nga Trinidadi u lag me shampanjë para se të trupi i tij të digjej pas një shërbimi funerali, ku ai ishte vendosur në një arkivol ari të veshur me 100,000 dollarë stoli.Sipas mediave të huaja, përcjell Telegrafi, Sheron Sukhedo, 33 vjeç, u qëllua me armë jashtë shtëpisë së prindërve të gruas së tij në Trinidad dhe Tobago javën e kaluar.Të premten, magnati i pasurive të patundshme dhe tregtari i makinave të përdorura u shtri në arkivol në mënyrën se si ai jetoi – i mbuluar me “pasurinë e tij”.Siç bëhet e ditur, ai u vendos në një arkivol ari prej 50,000 dollarësh, të stolisur me bizhuteri dhe stoli të arit që thuhet se ishin me vlerë 100,000 dollarë.Një palë çizme të shtrenjta thuhet se u vendosën gjithashtu brenda arkivolit nga të afërmit e tij.Trupi i babait të dy fëmijëve, shtohet më tej, u shoqërua nga shërbimi i varrimit në një Bentley prej 150,000 dollarësh.Stolitë atij besohet se i janë hequr para se ai të ishte djegur.Sipas mediave vendase, policia po heton një lidhje të mundshme familjare me vdekjen e Sukhedo.Zyrtarët thanë gjithashtu se anëtarët e bandës së qytetit Rasta kishin komplotuar vrasjen e tij vite më parë – pavarësisht se Sukhedo u mbrojt nga një bandë rivale.Ai thuhet se mbijetoi një përpjekje në jetën e tij dy vjet më parë dhe kishte një numër oficerësh në listën e pagave të tij për ta mbrojtur atë nga armiqtë e tij. /Telegrafi/