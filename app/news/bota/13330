Është një student 19-vjeçar, Nicolas Cruz, autori i masakrës në një shkollë në SHBA, në Parkland, në Florida. Ai ishte përjashtuar nga shkolla dhe ndoshta për këtë motiv është kthyer me një pushkë dhe ka hapur zjarr, duke vrarë 17 persona dhe plagosur me dhjetëra. Një masakër para së gjithash ndaj studentëve, kanë shpjeguar autoritetet, edhe pse asnjë emër nga viktimat nuk është komunikuar nga policia deri sa familjet e tyre të informohen plotësisht.1 of 7Në mediat lokale, ndërkohë kanë nisur të qarkullojnë emrat e parë. Mes viktimave është edhe një mësuese heroinë, e cila ka mbuluar me trupin e saj disa nxënës dhe një nga trajnerët e skuadrës së futbollit të shkollës, ndërsa mes të plagosurve është edhe fjali i zv.sherifit të kontesë.Ndërkohë kanë dalë edhe detaje mbi autorin e këtij sulmi, i cili është arrestuar pak kilometra nga shkolla pasi kishte hapur zjarr. Në disa postime të ndryshme në Instagram, i riu shfaqet me armë në dorë, me pistoleta të ndryshme dhe thika dhe e përshkruan aktin e qitjes si “një terapi”.Hetuesit flasin për imazhe dhe fraza “të pamëshirshme”, mes të cilave ironizon edhe myslimanët. Në të gjitha fotot thuajse, i riu mban veshur një bluzë të zezë dhe një shall që mbulon një pjesë të fytyrës për të fshehur identitetin. “Gjithçka që postonte ishin armët. Ishte i sëmurë”, – tregon një ish-shok i tij i klasës, ndërsa të tjerë pohojnë që Nicholas vinte në shkollë gjithnjë i armatosur.15 shkurt 2018 (gazeta-Shqip.com)