Prezantimi i taksës së Rrugës së Kombit dhe testimi i saj është pritur me kundërshtime të ashpra, nga qytetarët dhe opozita. Një protestë e mbajtur dje në afërsi të tunelit të Kalimashit degjeneroi në dhunë dhe shkatërrim të sporteleve, ku prej së dielës së kaluar po testohet taksa.Qeveria thotë se aplikimi i kësaj takse është i domosdoshëm për mirëmbajtjen dhe përfundimin e kësaj rruge, ndërsa shumë qytetarë dhe zëra nga opozita e kundërshtojnë aplikimin e saj.Një pjesë e opinionit e sheh normale vendosjen e taksës, por nuk është dakord me shumën mesatarisht 5 euro.Udhëtimi me automjete në shumë prej rrugëve të Evropës është me pagesë, por në disa të tjera është falas.Faqja Tolls.eu ka një listë të vendeve ku paguhet dhe ku udhëtohet falas.Kështu, në Europë, duhet të paguash nëse do të udhëtosh në rrugët e Bjellorusisë, Bosnjes dhe Hercegovinës, Kroacisë, Francës, Gjermanisë, Britanisë së Madhe, Greqisë, Irlandës, Italisë, Norvegjisë, Maqedonisë, Polonisë, Portugalisë, Serbisë, Spanjës dhe Turqisë. Në këto vende taksa paguhet cash ose me kartë në pika të posaçme.Vende të tjera kanë aplikuar një abonim (vignette), i cili është një taksë e llogaritur në bazë të kohës së përdorimit, ndryshe nga tarifa tjetër që bazohet në gjatësinë e rrugës. Abonimi aplikohet në rrugët e Austrisë, Bullgarisë, Çekisë, Hungarisë, Moldavisë, Rumanisë, Sllovakisë, Sllovenisë dhe Zvicrës.Ndërkohë, falas mund të udhëtohet në rrugët e Andorës, Estonisë, Finlandës, Islandës, Kosovës, Qipros, Lihtenshtejnit, Luksemburgut, Maltës, Monakos, San Marinos, Ukrainës dhe Vatikanit.Disa vende të tjera taksojnë kalimin në ura dhe tunele. Në këtë kategori, Tolls.eu ka futur në listë edhe Shqipërinë. Krahas saj, vendet ku paguhet janë: Belgjika, Danimarka, Lituania, Letonia, Mali i Zi, Holanda dhe Suedia.Në Serbi, një nga vendet e rajonit, paguhet mesatarisht 3,00 – 5,50 euro/100 km me makinë.Në Maqedoni paguhet mesatarisht 180 dinarë maqedonas për çdo 100 km të përshkuara me makinë.Maqedonia/ Pagesa në dinarëMjetetMjete mbi 1.3 m gjatësiMjetet me dy ose më shumë akseAutobusë, kamionë, trajleraMjete me më shumë se 3 akse, mbi 1.3 me gjatësiKumanovë – Miladinovci60 den80 den150 den220 denShkup – Petrovec40 den50 den100 den150 denPetrovec – Veles80 den120 den220 den330 denVeles – Gradsko60 den100 den180 den260 denShkup – Miladinovci40 den60 den100 den150 denTetovë – Gostivar30 den40 den80 den110 denShkup – Tetovë40 den60 den110 den160 den/Tema/a.m.