Amerika duhet t’i japë fund licencimit shtypës të vendeve të punës.Shumë shtete duhet të bëjnë kujdes që ky licencim të mos jetë i pakontrolluar, duke dëmtuar në radhë të parë tregjetKa nga ata të cilët fajësojnë tregjet e lira për pabarazinë e theksuar të të ardhurave të Amerikës dhe për mobilitetin social (lëvizshmërinë sociale), shkruan The Economist.Midis vendeve të pasura perëndimore, Amerika është shteti ku 1% i më të pasurve është shkëputur shumë dhe po veçohet gjithnjë e më tepër nga pjesa tjetër e popullsisë. Megjithatë, ata që ia hedhin fajin kësaj konkurrence të pakontrolluar apo globalizimit të shfrenuar nuk marrin në konsideratë një fakt të rëndësishëm.Larg nga të qenët një sistem laissez-faire* tregjet e punës në Amerikë funksionojnë në bazë të rregullave dhe ligjeve të vendosura nga tregu, që shpeshherë konsiderohen si të tepruara. Por si pasojë mungesës së konkurrencës, janë gjeneruar fitime, veçanërisht tek profesionet që konsiderohen si ndër më të mirat, ku përfshihet edhe mjekësia dhe drejtësia. Por kjo taksë rëndon mbi gjithë të tjerët. Rreth 22% e punëtorëve amerikanë duhet të marrin licenca nëse duan të ushtrojnë profesionet e tyre, një shifër e cila është rritur krahasuar me 5% e vitit 1950.Baristët duhet të kenë licenca në 13 shtete; estetistet janë të licencuar kudo, me përjashtim të Konektikatit. Shteti i Luizianës i ka licencuar të gjithë luleshitësit. Por licencat po e vështirësojnë përvetësimin e një profesioni, sepse jo të gjithë mund të kenë mundësinë për të përballuar pagesën e një tarife regjistrimi apo të gjejnë kohën për të mësuar për një provim, përpara se të lejohet që të shërbejë pije të ndryshme në një lokal apo të lyejë thonj në një sallon bukurie. Përfituesit kryesorë të barrierave të tilla hyrëse janë punonjësit, të cilët janë aktualisht të punësuar, pagat e të cilëve rriten kur konkurrenca dobësohet. Për punëtorët e pakualifikuar, rritja shkon deri në 4 ose 5%. Në të kundërt, licencimi i rrit të ardhurat e punonjësve të kualifikuar me më shumë se një të pestën.Mjekët, dentistët dhe avokatët përfitojnë nga rregullat që i pengojnë konkurrentët me kualifikime më të ulëta, për të siguruar edhe shërbimet bazike. Por të gjitha këto rregulla thuhet se janë krijuar për të mbrojtur konsumatorin.Por profesione të tilla si dhënia e disa recetave apo hartimi i dokumenteve juridike, që zakonisht shndërrohen në diçka rutinore, jo domosdoshmërisht kërkojnë vite të tëra arsimimi të shtrenjtë pasuniversitar. Ata madje mund të bëhen më mirë nga një specialist, i cili është më pak i kualifikuar zyrtarisht. Dhe kjo gjë madje është vërtetuar në ato shtete ku infermierët e trajnuar, të cilët lejohen që të punojnë lirisht, ofrojnë një shërbim po aq të mirë sa edhe ata të cilët janë kualifikuar si mjekë.Megjithatë, në më shumë se gjysmën e shteteve amerikanë puna e tyre lirë kufizohet, duke i kërkuar shpeshherë që të punojnë nën mbikëqyrjen e një mjeku, ku këta të fundit marrin edhe një pagesë shtesë për këtë shërbim. Por disa rregullore të tregut të punës nuk janë fare të pakuptimta, sepse ka raste, për shembull, kur blerësit nuk mund ta gjykojnë me lehtësi cilësinë e një produkti, në këtë rast mund të ndihet nevoja që shteti të ndërhyjë. Por edhe këtu ka gracka të shumta.Duke qenë se edhe vetë ligjvënësve u mungon ekspertiza për të gjykuar se cilët mund të kryejnë ashtu siç duhet punën e tyre, p.sh., një procedurë dentare, atëherë ata u kërkojnë këtyre profesionistëve që të rregullojnë vetë veten.Qeveria mund të nxjerrë kualifikime dhe tituj të ndryshëm të tillë si “interier dizajner i akredituar”, por i duhet lënë konsumatorit të vendosë nëse marrja e këtyre titujve apo diplomave është ajo çka i diferencon nga ata që nuk janë të kualifikuar në ofrimin e një shërbimi cilësor. Kjo gjen zbatim në fushën e financës, për shembull, ku ekzistojnë shumë kualifikime fakultative (analist financiar për shembull).Ose qeveria mund të përdorë inspektime të ndryshme në vend të licencave. Por a është më mirë që qeveria t’u kërkojë kuzhinierëve dhe kamerierëve që të ndjekin me detyrim një kurs trajnimi të hartuar nga qeveria, apo që njëherë në disa kohë të shkojnë dhe t’i bëjnë një kontroll mbi pastërtinë dhe cilësinë e shërbimit restoranteve dhe lokaleve të ndryshme?Inspektimet mund të lidhen me kredencialet, për shembull se kur restorantet janë gati që të marrin certifikata shëndetësore dhe të sigurisë për t’ua prezantuar produktet e tyre klientëve. Shpeshherë, forcat e tregut janë më të mirat, pavarësisht nga asimetritë e informacionit. Kirurgjia e trurit mund të jetë komplekse, por nuk është e licencuar, përtej nevojës që mund të kenë kirurgët për të marrë diploma mjekësore.Në Britani, secili mund të ofrojë këshilla ligjore jashtë sallës së gjyqit. Njerëzit priren që të bëjnë zgjedhje më të mira për veten në krahasim me ato që bëjnë qeveritë, kjo sidomos në ditët e sotme, ku bota online nëpërmjet faqeve të ndryshme të internetit, të jep një pasqyrë të qartë të krahasimit të çmimeve. Dhe pikërisht shteti duhet të favorizojë rrjedhën e informacionit, duke kërkuar kontrata transparente. Nëse blerësit shfrytëzohen, ata duhet të kenë të drejtë të kërkojnë rekurs përmes gjykatave.Licencimi i pashmangshëmSipas Milton Friedman* është shumë e lehtë për të parë se kush janë ata që përfitojnë nga licencimi. Janë pikërisht ata që edhe lobojnë për një gjë të tillë dhe rrallë mund të jenë konsumatorët.Por kur licencimi është i pashmangshëm, rregullatorët duhet të synojnë nxitjen e konkurrencës, si dhe mbrojtjen e konsumatorëve dhe duhet të kujdesen që ky licencim të mos jetë i pakontrolluar dhe të dëmtojë tregjet. Shtetet duhet të heqin rregullat, në mënyrë që Amerika të shndërrohet në të vërtetë në shtëpinë e tregjeve të lira.———Laissez-faire* është një sistem ekonomik në të cilin transaksionet mes palëve private janë të lira nga ndërhyrja qeveritare që zakonisht ka formën e rregullave, privilegjeve, tarifave apo subvencioneve – pra një sistem ekonomik liberal që kërkon mosndërhyrjen e shtetit.Milton Friedman*(1912-2006) ishte një ekonomist amerikan, statisticien dhe shkrimtar, i cili dha mësim në Universitetin e Çikagos për më shumë se tre dekada. Ai mori Çmimin Nobel në vitin 1976 në Shkencat Ekonomike për kërkimin që bëri në analizën e konsumit, historinë monetare, teorinë dhe kompleksitetin e politikës së stabilizimit.