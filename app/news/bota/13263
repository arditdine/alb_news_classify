Më shumë se 200 dëshmitarë janë identifikuar, ndërsa policia po heton “me shpejtësi” helmimin e ish-spiunit rus Sergei Skripal, tha Sekretarja e Brendshme e Britanisë, Amber Rudd.Ajo vlerësoi profesionalizmin e policisë që tani po shqyrton më shumë se 240 dëshmi. Hetimi mbi vrasjen në tentativë të Sergei Skripal dhe vajzës së tij Julia është tani në ditën e gjashtë.Ndërkohë, Rreshteri Nick Bailey, i cili u sëmur duke marrë pjesë në shpëtimin e dyshes së helmuar, ka mohuar se ai është një “hero”.Bailey mbetet i sëmurë rëndë, por është zgjuar dhe angazhohet me familjen e tij. Rudd tha se Skripal, 66 vjeç, dhe vajza e tij, 33 vjeç, të cilët po trajtohen në Spitalin e Qarkut Salisbury, mbeten në një “gjendje kritike, por të qëndrueshme” pasi janë ekspozuar ndaj një agjenti nervor.Çifti u gjet i pavetëdijshëm në një stol në Salisbury, Wiltshire, të dielën më 4 mars. Më shumë se 250 policë kundër terrorizmit janë përfshirë tani në atë që Rudd e ka përshkruar si një “hetim madhor”.Duke folur pas një takimi të komitetit qeveritar të emergjencave, Cobra, zonja Rudd tha se qeveria po përdorte burime të mëdha për të gjetur dhe identifikuar ata që ishin përgjegjës për vrasjen në tentativë.Ajo shtoi: “Ky hetim është përqendruar në ruajtjen e sigurisë së njerëzve dhe gjithashtu që ne të mbledhim të gjitha provat në mënyrë që kur bëhet fjalë për atribuimin e sulmit ne të jemi plotësisht të qartë se kujt t’ia drejtojmë akuzën.“Policia ka thënë se nëse dikush mendon se kanë ndonjë informacion shtesë ata do t’i mirëpresin ata. Ky është një hetim i përpiktë dhe i detajuar dhe policisë duhet t’i jepet hapësirë ​​dhe kohë për të vazhduar me të”, theksoi Rudd.Rusia ka mohuar ndonjë përfshirje të mundshme, ndërsa Sekretari i Jashtëm i Britanisë së Madhe Boris Johnson ka thënë se vendi do të përgjigjet “fuqishëm” në qoftë se arrihet në konkluzionin se Moska fshihet pas incidentit.Si pjesë e hetimit, rreth 180 ushtarakë janë vendosur për të ndihmuar në largimin e automjeteve dhe objekteve që mund të jenë kontaminuar. Ato përfshijnë personelin e Ushtrisë, Royal Marines, anëtarët e RAF dhe të tjerë të cilët janë të trajnuar posaçërisht për luftërat kimike dhe dekontaminim.10 mars 2018 (gazeta-Shqip.com)