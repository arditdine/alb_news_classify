Polonia ka nënshkruar një marrëveshje për të blerë sistemin e mbrojtjes të raketave Patriot nga SHBA, në një lëvizje që ka gjasa të zemërojë Rusinë.Presidenti Andrzej Duda tha se marrëveshja “historike” prej 4.75 bilion dollarë i jep Polonisë mbrojtje madhështore.Lajmi vjen pasi më parë ishte raportuar se Rusia kishte vendosur në mënyrë të përhershme sisteme të raketave me aftësi bërthamore në territorin e saj në Kaliningrad, përgjatë kufirit me Poloninë duke përshkallëzuar tensionin me vendet e NATO-s.Raportet midis Polonisë, një anëtari të NATO-s dhe Rusisë mbeten të tensionuara, ndërsa aneksimi i Krimesë në vitin 2014 ka bërë që Varshava të përshpejtojë modernizimin e saj ushtarak.Marrëveshja më e madhe e armëve në historinë e Polonisë u nënshkrua në një ceremoni në Varshavë të mërkurën. Ministri i Mbrojtjes Mariusz Blaszczak tha se sistemi mbrojtës i raketave Patriot ishte “provuar në shumë vende”.Ai shtoi se vendi i tij tani ishte “duke u bashkuar me një grup elitë shtetesh që kanë një armë efikase që garanton siguri”.Pjesa më e madhe e pajisjeve ushtarake të Polonisë daton që në kohën kur Polonia komuniste ishte në Paktin e Varshavës të udhëhequr nga Moska, thotë Adam Easton i BBC në Varshavë.Dërgesat e para të raketave Patriot priten të mbërrijnë në Poloni në vitin 2022 dhe marrëveshja vjen në një moment kur SHBA po zhvillon mburojën e saj të diskutueshme kundër raketave në Evropë.Në vitin 2016, Amerika aktivizoi një stacion të mbrojtjes raketore në Rumani dhe një bazë e ngjashme po ndërtohet në Poloni. Rusia ka paralajmëruar në mënyrë të përsëritur se mburoja e minon parandaluesin e saj strategjik bërthamor.Patriot është një sistem raketash i përparuar ajor, dizajnuar për të mbrojtur vendet kundër avionëve, nëndetëseve dhe raketave balistike. Sistemi, i prodhuar nga kompania amerikane e mbrojtjes Raytheon, përdoret nga SHBA dhe një numër i aleatëve të saj të NATO-s.Ndërkohë më parë këtë javë, Polonia ishte një nga shumë vendet që dëbuan diplomatë rusë në përgjigje të një sulmi me agjent nervor në Mbretërinë e Bashkuar më 4 mars.Moska mohon ndonjë përfshirje në helmimin e ish-spiunit rus Sergei Skripal dhe vajzës së tij, Yulia, në qytetin jugor të Salisbury.28 mars 2018 (gazeta-Shqip.com)