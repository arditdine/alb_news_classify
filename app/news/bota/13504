Transporti hekurudhor në Francë është paralizuar për shkak të grevës kundër reformave të presidentit francez, Emmanuel Macron.Fillimi i grevës është cilësuar si “E marta e zezë”, mirëpo aksioni do të vazhdojë për tre muaj, përkatësisht dy ditë në javë.Stafi i kompanisë shtetërore hekurudhore, SNCF është duke udhëhequr grevën, ndonëse kësaj nisme i janë bashkuar edhe punëtorët e sektorit të energjisë dhe mirëmbajtjes.Kjo pakënaqësi përbën sfidën më të madhe të Macronit qëkur presidenti mori pushtetin në majin e vitit të kaluar.Me katër sindikatat kryesore të vendit që mbikqyrin grevën, shërbimet janë reduktuar maksimalisht. 77% e makinistëve janë në grevë dhe 48% e të gjithë stafit të hekurudhave po ashtu.Shërbimet ndërkombëtare po ashtu janë prekur por jo në përmasa të mëdha. 75% e trenave Eurostar dhe të tjerë që operojnë drejt Belgjikës, Holandës dhe Gjermanisë kanë operuar normalisht, por nuk ka pasur shërbime drejt Spanjës, Zvicrës apo Italisë. Edhe trafiku ajror po ashtu është ngadalësuar.Punonjësit e ‘Air France’ që kërkojnë rritje rroge, janë në ditën e katërt të aksionit dhe kompania operon me 75% të fluturimeve.3 prill 2018 (gazeta-Shqip.com)