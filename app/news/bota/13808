Franca do të vendosë moshën 15 vjeç, si kufirin ligjor të marrëdhënieve seksuale me konsensus.Franca ka në plan të rregullojë këtë hapësirë ligjore dhe me vendimin e ri seksi me dikë më të vogël se 15 vjeç do të konsiderohet përdhunim.Ministrja e Barazisë, Marlene Schiappa përshëndeti këtë veprim, i cili ndjek këshillat e mjekëve dhe ekspertëve ligjorë.Aktualisht, prokurorët duhet të provojnë marrëdhënie seksuale me dikë nën moshën 15 vjeç të detyruar për të sjellë akuza për përdhunim.Ndryshimi ndodh, pasi dy raste të njerëzve të akuzuar për marrëdhënie seksuale me vajzat 11-vjeçare janë zbuluar së fundmi.Sipas legjislacionit ekzistues, nëse nuk ka dhunë apo detyrim të provuar, autorët mund të akuzohen vetëm për abuzimin seksual të të miturit dhe jo përdhunimin. Kjo ka një dënim maksimal prej pesë vjet burg dhe një gjobë prej € 75,000 (£ 66,000, $ 87,000).Dënimet janë të njëjta për sulmet seksuale të të miturve dhe jo të miturve, por dënimet për përdhunim janë shumë të ashpra.Qeveria do të miratojë kufirin e ri të moshës si pjesë e një pakete ligjesh të tjera kundër dhunës seksuale dhe ngacmimeve në javët e ardhshme. Ishte diskutuar nëse duhet të vendoset mosha 13 ose 15 vjeçare, ç’ka çoi në një fushatë nga  grupet që luftojnë dhunën kundër fëmijëve.Zonja Schiappa i tha agjencisë së lajmeve AFP se ajo ishte “shumë e lumtur” se ishte zgjedhur mosha më e lartë. Kufiri mbështetet gjithashtu nga Presidenti Emmanuel Macron.Ministrja e Solidaritetit dhe Shëndetit, Agnès Buzyn tha se vendosja e një moshe ligjore të pëlqimit seksual do të lejonte një “vetëdije kolektive” dhe se të gjithë do të shihnin atë që ishte “ligjore dhe e paligjshme”, raporton gazeta Le Figaro (në frëngjisht).Nëntorin e kaluar, një 30-vjeçar u lirua nga akuzat për përdhunim, pasi një gjykatë vendosi që viktima e tij 11-vjeçare nuk i ishte nënshtruar “kufizimeve, kërcënimeve, dhunës apo befasisë”.Në një rast tjetër, një gjykatë fillimisht tha se një 28 vjeçar duhet të përballet me akuza për sulme seksuale dhe jo përdhunim, pasi tha se viktima nuk ishte fizikisht e detyruar të bënte seks. Por e njëjta gjykatë e ktheu vendimin e saj muajin e kaluar, duke thënë se i akuzuari duhet të përballet me akuza për përdhunim.Legjislacioni ndryshon në të gjithë Evropën, me vendet që përcaktojnë mosha të ndryshme ligjore të pëlqimit, si 14 vjeç në vende si Austria, Gjermania, Hungaria, Italia e Portugalia. Ndërkohë 15 vjeç kufiri është aktualisht në Greqi, Poloni dhe Suedi, por 16 vjeç në Belgjikë, Holandë, Spanjë e Rusi.Në Mbretërinë e Bashkuar mosha e pëlqimit seksual është 16 vjeç, por fëmijët nën moshën 13 vjeç kanë mbrojtje shtesë ligjore që deklarojnë se kurrë nuk mund të pajtohen me aktivitetin seksual.6 mars 2018 (gazeta-Shqip.com)