Familjarët e palestinezit 18-vjeçar që u qëllua për vdekje nga ushtria izraelite gjatë demonstratave në Rripin e Gazës, kanë mohuar se i riu ishte anëtar i grupit islamist militant Hamas, shkruan Daily Mail.Videoja e publikuar më poshtë shfaq momentin, kur Abdel Fattah Abd al-Nabi qëllohet për vdekje nga snajperisti izraelit derisa po vraponte në një fushë, duke mbajtur në dorë një rrotë të veturës, transmeton Telegrafi.Ministria izraelite e Mbrojtjes ka mbrojtur veprimet ushtarake, duke i quajtur pamjet “propagandë të Hamasit” të cilat u bënë virale.Ministria e Mbrojtjes së Izraelit pretendon se videoja është edituar, dhe se nuk e shfaq momentin kur al-Nabi provokon ushtrinë para se të vritej. Por, familjarët e tij janë të bindur se ai ishte i paarmatosur.“Ai nuk kishte armë, e as molotov, por thjesht një rrotë vetura. Si është e mundur që një rrotë t’i bëjë dëm izraelitëve”, ka deklaruar vëllai i viktimës Mohamed al-Nabi, shkruan Ëashington Post.“Ai nuk vraponte në drejtimin ku ishin të pozicionuara forcat izraelit. Ai thjesht po ikte prej tyre”, ka shtuar ai.Në një deklaratë të lëshuar nga Ministria izraelite e Mbrojtjes thuhet: “Gjatë demonstratave të dhunshme dhe sulmeve terroriste, forcat izraelite janë përballur me të shtëna armësh, dëme infrastrukturore, shpërthim bombash, raketash si dhe hedhje të gomave të ndezura”.“Ministria e Mbrotjes ka operuar konform rregullave, duke qëlluar vetëm kur është nevoja duke shmangur civilët që Hamas shpesh i përdor për të kryer sulme”, thuhej ndër tjera. /Telegrafi/