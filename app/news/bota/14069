Personi i parë i burgosur falë hetimit të FBI-së për një bashkëpunim të dyshuar midis ekipit të fushatës presidenciale të Donald Trump dhe Rusisë është avokati hollandez Alex van der Zwaan, 33 vjeç.Ai u dënua me 30 ditë burg për gënjeshtra ndaj hetuesve rreth kontakteve me ish-ndihmësin e Trump, Rick Gates.Ai hodhi poshtë një marrëveshje për pranimin e fajësisë në shkurt. Van der Zwaan është dhëndri i njërit prej burrave më të pasur të Rusisë dhe ishte personi i 19-të që u akuzua nga avokati special Robert Mueller.Aktakuza kundër tij nuk iu referua fushatës zgjedhore 2016 dhe Trump këtu nuk është akuzuar për ndonjë akt keqbërës.Në gjykatë të martën, Van der Zwaan u gjobit gjithashtu me 20 mijë dollarë dhe u dënua me dy muaj lirim të mbikëqyrur. Holandezi është një avokat që kryen aktivitetin në Londër, i cili më parë ka punuar në firmën ligjore ndërkombëtare Skadden, Arps, Slate, Meagher &amp; Flom.Firma, e cila po bashkëpunon me hetimin dhe e pushoi atë vitin e kaluar, punoi me ish-shefin e fushatës së Trump, Paul Manafort dhe ish-kolegun e tij Gates në një kohë kur ata ishin dy konsulentë politikë në Ukrainë.Van der Zwaan, i cili flet frengjisht dhe rusisht dhe u diplomua nga Kolegji i Mbretit në Londër në vitin 2006, është i martuar me vajzën e miliarderit rus German Khan. Dasma e tij me kritiken e artit Eva Khan u paraqit në revistën ruse Tatler vitin e kaluar. Khan kontrollon Alfa Group, një nga grupet më të mëdha të investimeve të Rusisë, dhe Alfa Bank, të cilën ai e themeloi, dhe që është banka më e madhe jo shtetërore në Rusi, sipas Forbes.Van der Zwaan pranoi të bënte deklarata të rreme në zyrën e avokatit të posaçëm në nëntor të vitit 2017, si pjesë e marrëveshjes së pranimit të fajësisë të arritur në shkurt.Cilat janë akuzat?Sipas dokumenteve të gjykatës, Van der Zwaan “me dashje dhe me vetëdije” bëri deklarata të rreme për hetuesit ndërsa iu përgjigj pyetjeve rreth një raporti të përgatitur në vitin 2012 nga ish-firma e tij ligjore për Ministrinë e Drejtësisë të Ukrainës në gjyqin e Julia Timoshenko.Zonja Timoshenko, një ish-kryeministre ukrainase, u burgos në vitin 2011 gjatë një marrëveshjeje me Rusinë, me akuza që ajo tha se ishin të motivuara politikisht. Raporti i përgatitur nga Skadden u përdor për të mbrojtur presidentin e atëhershëm pro-rus të Ukrainës Viktor Janukoviç nga kritikat ndërkombëtare mbi burgimin e znj. Timoshenko.Aktakuza e Mueller thotë se Van der Zwaan “fshehu dhe nuk prodhoi e-mail të kërkuar nga zyra e avokatit të posaçëm” dhe bëri një deklaratë prej gënjeshtari kur ai ishte i fundit në kontakt me Z. Gates dhe “Person A”, i cili nuk është identifikuar. Personi A është shënuar si një bashkëpunëtor afatgjatë i Z. Gates dhe Z. Manafort. Mbi Gates dhe Manafort rëndojnë një numër akuzash, përfshirë komplotin për të pastruar paratë dhe veprimin si “agjentë të paregjistruar” të Janukoviç dhe partisë së tij.3 prill 2018 (gazeta-Shqip.com)