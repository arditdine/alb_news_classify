Dy Koretë kanë rënë dakord për të mbajtur një takim mes liderëve respektivë, Kim Jong-un dhe Moon Jae-in, drejt fundit të muajit prill. Lajmi është bërë i ditur nga “Blue House”, presidenca koreano-jugore. Koreja e Veriut ka pohuar mes të tjerash përkushtimin e saj për ç’militarizimin e arsenalit bërthamor dhe ka shprehur ndërkohë, “vullnetin” për të ndërprerë aktivitetin nuklear dhe raketor.Më herët, një delegacion i Koresë së Jugut kishte zbarkuar në Phenian, ku janë diskutuar shumë mosmarrëveshje mes fqinjëve.Delegacioni që shkoi në Phenian, ishte i përbërë nga dhjetë diplomatë, ku 5 ishin “të dërguar specialë”, me shefin Chung Eui-yong, përgjegjës mbi sigurinë e Moon dhe që pati si qëllim kryesor hedhjen e bazave për rifillimin e dialogut mes SHBA-ve dhe Koresë së Veriut. Megjithatë, mediat zyrtare të regjimit, nuk e kanë prekur temën e ç;militarizimit dhe dialogun me Shtëpinë e Bardhë.Gjatë vizitës precedente në Jug të stafit të Kim Jong-un, motra e liderit komunist, Kim Yo-jong, i kishte dorëzuar një letër personale vëllait të Moon dhe një ftesë verbale për “të vizituar sa më shpejt të jetë e mundur Phenianin”.Gjenerali Kim Yong-chol, i cili kujdeset për marrëdhëniet me Jugun për llogari të Partisë së Punës, i ka thënë Moon që “Veriu është i hapur për dialog me SHBA-të”.Mafrrëdhëiet mes dy vendeve gjithsesi mbeten të tensionuara. Nëse nga njëra anë presidenti amerikan Trump u shpreh i gatshëm për të takuar Kim-in, nga ana tjetër ka njoftuar për vendosjen e “sanksioneve më të rënda” në histori ndaj shtetit komunist. Ky i fundit, nga ana e tij, është përgjigjur se lëvizja e SHBA-ve përfaqëson një “akt lufte”.6 mars 2018 (gazeta-Shqip.com)