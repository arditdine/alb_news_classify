Norma e lartë e lindshmërisë në Francë ka filluar të bjerë ndjeshëm. Çerdhet shtetërore janë një ndihmë shumë e madhe, por lindjet kanë rënë në një fëmijë për një gruaÇerdhet shtetërore në qytetin francez të Rennes u shërbejnë fëmijëve 18 muajsh gjatë një vakti një pjatë të mbushur me asparagë. Ato në qytetin e Toulouse u japin gjatë një vakti fëmijëve nën pesë vjeç tartë me djathë Roquefort. Edhe në qytetin e Amiensit fëmijëve u jepet tartë, por këtu me djathë camembert. Në të gjitha çerdhet shtetërore, ku shërbehen katër vakte ushqimi (përfshirë edhe atë me tartë me djathë) tarifat e pagesës janë standarde, shkruan The Economist.Francezëve u pëlqen shumë që t’i edukojnë me shije që në fazat e para të jetës të vegjlit. Me një histori të gjatë të politikës pro-lindjeve, francezët gjithashtu duan që të tregojnë mbështetjen e tyre edhe për prindërit që punojnë. Një menu e përzgjedhur e të gjitha vakteve dhe orët e tejzgjatura të mbajtjes hapur të çerdheve shtetërore, janë të gjithë pjesë e këtij apeli.Pavarësisht të gjithë mbështetjes dhe ndihmesës së shtetit francez në rritjen e fëmijëve, norma e lindshmërisë në këtë vend ka rënë ndjeshëm.Në vitin 2017, për të tretin vit radhazi, numri i lindjeve në Francë shënoi rënie, madje duke shkuar në nivelin e tij më të ulët gjatë dy dekadave të fundit. Së bashku me një rritje të lehtë të numrit të vdekjeve, hendeku midis lindjeve dhe vdekjeve – që në demografi quhet rritje natyrore e popullsisë, ra në nivelin më të ulët që nga vitet 1950.Nja nga faktorët që ka ndikuar në këtë drejtim është rritja e moshës së grave që dëshirojnë të bëhen nëna, si dhe dëshira e francezëve për të mos pasur më shumë se një fëmijë.Më parë si Franca ashtu edhe Irlanda përdoreshin si shembuj të atyre vendeve që me anë të numrit të lartë të lindjeve luftonin plakjen e popullsisë. Megjithatë, vitin e kaluar, numri i foshnjave të lindura ra në nivelin 1.88, më i ulëti i këtyre 20 viteve të fundit.Pse francezët kanë vendosur që të mos lindin më fëmijë, pse ka rënë kaq shumë norma e lindshmërisë në këtë shtet?Përgjigjja ndaj kësaj pyetje nuk mund t’i jepet vetëm me justifikimin e situatës së vështirë ekonomike që po kalon e gjithë bota, sepse edhe në krizën financiare më të keqe që filloi në vitin 2008, norma e lindshmërisë në Francë mbeti e qëndrueshme, duke mos u ndikuar shumë nga situata që po kalonte vendi.Kjo gjë as nuk mund të shpjegohet si pasojë e shkurtimit të përfitimeve familjare. Në vitin 2015, qeveria socialiste filloi të testonte dhënien e pagesave shtesë për familje në bazë të numrit të fëmijëve. Por ajo preku vetëm 20% e më të pasurve.Norma e lartë e lindshmërisë për një shtet konsiderohet si shenjë vitaliteti dhe krenarie kombëtare. Franca ende nderon me medalje, familjet që sjellin në jetë të paktën katër fëmijë. Kjo taktikë është prezantuar fillimisht pas Luftës së Parë Botërore si pasojë e shkatërrimit demografik. Ndërsa ato familje që kishin më shumë se tetë fëmijë, merrnin medalje ari. Përgjigjja më e mirë që analistët i japin rënies së normës së lindshmërisë është se te gratë franceze, por edhe te pjesa më e madhe e grave në vende të tjera të Europës, po rritet gjithnjë e më shumë mosha se kur duan të bëhen nëna.Mosha mesatare e grave që bëhen nëna është rritur në dekadën e fundit, duke shkuar në mbi 30 vjeç. Teksa gratë por edhe burrat po studiojnë gjithnjë e më shumë, në disa fakultete, dhe nuk nxitohen për të gjetur një punë sa më të mirë dhe të qëndrueshme duke qenë vazhdimisht në kërkim, numri i lindjeve për nënat e moshës 25-29 vjeç ka rënë nga 13.4 për 100 gra në vitet 2000 në 11.2 gjatë vitit të kaluar. Edhe shtatzënia tek nënat adoleshente ka shënuar po ashtu rënie.Deri më tani, nuk ka pasur një rritje të lindshmërisë tek gratë mbi 35 vjeç, por tek ato midis moshës 40 dhe 49 vjeç është parë rritje e lehtë.Pavarësisht rënies së theksuar të kohëve të fundit, francezët vazhdojnë të mbeten në mesin e vendeve me lindshmëri të lartë. Dhe nëse ky vend do të arrijë sërish nivelet e lindshmërisë që ka pasur në të kaluarën, Franca mund të arrijë nivelin e Gjermanisë (në mesin e viteve 2025), si një prej vendeve më të populluara të Bashkimit Europian. Dhe nëse ndodh kjo, ajo do të ndodhë për herë të parë që prej periudhës së Bismarkut.