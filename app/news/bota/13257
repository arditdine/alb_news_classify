Rreth 180 ushtarakë janë vendosur në Salisbury të Britanisë për të ndihmuar në hetimin e tentativës së vrasjes të ish-spiunit rus dhe të bijës së tij.Personeli ushtarak, përbëhet kryesisht nga trupa të Ushtrisë, por edhe nga Marinsat Mbretërore dhe RAF, Ata janë ekspertë të luftës kimike dhe dekontaminimit dhe do të zbardhin ngjarjen ku protagonist është Sergei Skripal dhe e bija e tij Julia, të cilët u helmuan të dielën pasdite pasi u ekspozuan ndaj një agjenti nervor.Sekretari i Shtetit Amber Rudd e ka përshkruar sulmin si “të egër”. Të angazhuarit në këtë hetim përfshijnë instruktorët nga Qendra Biologjike e Mbrojtjes Kimike Radiologjike dhe Bërthamore të Mbrojtjes dhe Grupi i Rasteve me Eksploziv, të cilët janë ekspertë në dispozicion të bombave.Ushtria ka dërguar gjithashtu 18 vetura. Policia Metropolitane tha se njësia e anti-terrorit ka kërkuar ndihmën e ushtrisë “për të hequr një numër automjetesh dhe objektesh nga vendi i ngjarjes”, duke përfshirë ambulancat që mund të kenë qenë të kontaminuara teksa ndihmohen viktimat.Publiku nuk duhet të alarmohet dhe nuk ka prova për të sugjeruar një rrezik të gjerë të shëndetit publik në këtë kohë, shtoi policia.Valery Morozov, një emigrant rus, i tha BBC se z. Skripal ishte duke punuar në sigurinë kibernetike.Ish-koloneli i sigurisë ushtarake ruse dhe vajza e tij mbeten në një gjendje kritike në Spitalin e Qarkut Salisbury. Hetuesit specialë që mbajnë veshje mbrojtëse janë parë duke shqyrtuar stolin ku Skripal dhe vajza e tij u rrëzuan. Edhe shtëpia e Skripal dhe makina e tij janë mbyllur.9 mars 2018 (gazeta-Shqip.com)