Australia është vendi i radhës që ka dëbuar diplomatët rusë nga vendi, në kuadër të reagimit global ndaj helmimit të një ish-spiuni rus në Britaninë e Madhe.Kryeministri australian Malcolm Turnbull tha se sulmi makabër në Salisbëri ishte një sulm ndaj të gjitha vendeve.Australia dëboi dy diplomatë që besohet se janë agjentë të pashpallur të inteligjencës. Duke mbështetur Britaninë në atë që besohet të jetë dëbimi më i madh kolektiv i diplomatëve rusë në histori, Turnbull tha se Moska ka ndërhyrë në zgjedhje dhe ka kërcënuar sovranitetin e partnerëve.Sipas Turnbull, reagimi i përbashkët tregon se vendet po sfidojnë papërgjegjshmërinë dhe shkeljen e ligjit nga Rusia. Megjithëse Ministria e Jashtme ruse tha se këto akte jomiqësore do të marrin përgjigjen e duhur, Britania lëvdoi reagimin e jashtëzakonshëm ndërkombëtar të aleatëve të Londrës.Më shumë se 100 diplomatë rusë u dëbuan nga mbi 20 vende si pjesë e reagimit të koordinuar nga SHBA dhe BE të hënën.27 mars 2018 (gazeta-Shqip.com)