Presidenti i SHBA-ve, Donald Trump ka kërkuar që takimi me udhëheqësin rus Vladimir Putin të zhvillohet në Uashington. Ndihmësi i presidentit rus Yury Ushakov ka deklaruar për mediat se Trump e bëri ofertën gjatë një telefonate mes dy udhëheqësve, pas rikonfirmimit të Trump në krye të Rusisë.“Kur presidentët biseduan në telefon, Trump sugjeroi mbajtjen e një takimi në Uashington DC”, u tha Ushakov gazetarëve të hënën. Ai shtoi se ishte udhëheqësi i SHBA, i cili kishte propozuar idenë e takimit.Ndihmësi i Putinit tha, megjithatë, se asnjë thirrje telefonike nuk është bërë që nga telefonata e 20 marsit. Shtetet e Bashkuara dhe Rusia prej asaj kohe kanë shkëmbyer replika në distnacë, pasi ndodhi ngjarja në Salisbury, ku u helmua ish-agjenti i dyfishtë Sergei Skripal, duke shkaktuar dëbimin e diplomatëve.Trump vendosi të dëbonte 60 diplomatë dhe të mbyllte konsullatën e Rusisë në Seattle pasi Londra akuzoi Moskën për helmimin e Skripal dhe vajzës së tij Julia, megjithëse nuk kishte asnjë provë për rolin e Rusisë në këtë ngjarje. Moska u përgjigj duke dëbuar të njëjtin numër të stafit diplomatik të SHBA nga Rusia dhe duke mbyllur konsullatën në Shën Petersburg.“Unë do të doja të besoja se [përgatitja për takimin] do të fillojë”, tha Ushakov, duke shtuar se ai shpreson se Uashingtoni ka ndërmarrë masa të bazuara në akuza “absolutisht të pabaza”.Gjatë telefonatës së 20 marsit, Putin dhe Trump diskutuan gjithashtu luftën kundër terrorizmit ndërkombëtar dhe rëndësinë e përpjekjeve të koordinuara për të kufizuar garën e armëve.Putin dhe Trump janë takuar deri tani dy herë. Ata fillimisht u përballën me njëri-tjetrin gjatë samitit të G20 në Gjermani në korrik dhe përpara Samitit të Bashkëpunimit Ekonomik Azi-Paqësor në Vietnam në nëntor.2 prill 2018 (gazeta-Shqip.com)