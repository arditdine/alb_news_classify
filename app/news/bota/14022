Në Palermo, një emigrant 19-vjeçar, ka bllokuar në fillim trasenë mbi një autobus urban në kryqëzimin e rrugës “Cavour” dhe asaj “Maqueda” dhe pastaj është ngjitur mbi tavanin e mjetit publik dhe ka nisur të ulërijë “Liri”.Nuk dihet arsyeja e protestës së të riut. Menjëherë kanë ndërhyrë karabinierët dhe sanitarët 118-ës, të cilët kanë zbritur emigrantin, i cili ishte gjysmë lakuriq dhe është dërguar në spital.Policia përdori për ta zbritur një pistoletë paralizuese. Mësohet se ai ishte me origjinë nga Bregu i Fildishtë dhe është denoncuar për prishje të qetësisë e rendit publik dhe rezistencë ndaj funksionarit publik. Pasi është dërguar në spital për kontroll, i është besuar qendrës sociale të Palermos që e kishte strehuar.Shoferi i autobusit, menjëherë sapo emigranti është bllokuar, ka zbritur pasagjerët. Kanë qenë të shumtë kureshtarët që kanë parë nga afër “protestën” e të riut afrikan, duke filmuar me telefona momentet dramatike. Video që kanë përfunduar në rrjetet sociale dhe kanë bërë xhiron e uebit.11 mars 2018 (gazeta-Shqip.com)