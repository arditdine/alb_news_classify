Shtetet e Bashkuara thanë se çdo dialog me Korenë e Veriut duhet të ketë çarmatimin bërthamor si qëllim të fundit.Të dielën, në ditën e fundit të Lojërave Olimpike Dimërore në Pjongçang të Koresë së Jugut, delegacioni koreano-verior ka thënë se është i gatshëm për bisedime me SHBA-në.“Do të shohim nëse mesazhi i Phenianit paraqet hapat e parë në rrugën drejt denuklearizimit”, tha përmes një deklarate Shtëpia e Bardhë.“Ne ndërkohë, SHBA-ja dhe bota duhet të vazhdojnë ta bëjnë të qartë se programi i Koresë së Veriut me raketa bërthamore është një fund i vdekur”, shtoi Shtëpia e Bardhë.Ky zhvillim vjen pas më shumë se një viti tensione të ashpra për programin raketor të Koresë së Veriut. Kjo e fundit, vitin e kaluar, ka kryer po ashtu provën e gjashtë bërthamore në kundërshtim me rezolutat e Kombeve të Bashkuara. /REL