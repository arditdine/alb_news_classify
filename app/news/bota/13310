Pakistani, pas tmerrit që i ndodhi të voglës Zainab Amin, 6 vjeçe, është gjetur sërish përballë një tjetër episodi përdhunimi dhe vrasjeje të një fëmije, këtë herë 7 vjeç. Një zëdhënës i forcave të rendit, ka konfirmuar se “të dhënat e para sugjerojnë që viktima është përdhunuar dhe pastaj mbytur. Kufoma e saj është përçudnuar dhe autori i krimit i ka këputur edhe një krah”.I ati i viktimës, ka deklaruar se vajza e tij, të cilës nuk i është bërë e ditur emri, ka dalë nga shtëpia e vetme gjatë një pasditeje në një fshat në rajonin Faisalabadit. Pas rreth një ore, familjarët kanë nisur ta kërkojnë, pasi nuk e kanë parë në shtëpi.Zona është krehur nga policia për disa orë, deri sa trupi i pajetë, i vrarë në mënyrë të paimagjinueshme, është gjetur në një terren bujqësor.Siç kishte ndodhur për Zainabin, edhe pse në shkallë të ulët, popullata ka zbritur në rrugë për të protestuar kundër këtij akti makabër dhe duke lëshuar parulla kundër policisë, e akuzuar se nuk ka bërë asgjë për të ndaluar fenomenin e dhunës seksuale në provincë.2 prill 2018 (gazeta-Shqip.com)