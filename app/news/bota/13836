Ish-lideri i Katalonjës, Carles Puigdemont është ndaluar në Gjermani. Lajmi është bërë i ditur nga avokati i tij. Ai është ndaluar pasi kaloi kufirin e Danimarkës dhe po shkonte drejt Belgjikës. Carles Puigdemont kërkohet në Spanjë, pasi akuzohet si shkaktar i trazirave.Puigdemont u arrestua pas lëshimit të një urdhër-arresti europian nga ana e autoriteteve spanjolle. Ish lideri dhe politikani katalanas akuzohet për keqpërdorim të fondeve dhe nxitje të rebelimit.Puigdemont ka qëndruar në azil të vetë-imponuar në Belgjikë nga tetori i vitit të kaluar, pasi gjatë asaj kohe në Katalonjë ishte mbajtur një referendum për pavarësinë e këtij territori nga Spanja.Aktualisht tensionet në Katalonjë janë shumë të larta, meqë liderët kanë braktisur planet për të emëruar presidentin e ri pas arrestimit të kandidatit të fundit.Jordi Turull është ndaluar të premten së bashku me pesë liderë të tjerë, gjë që ka nxitur mbajtjen e protestave dhe përleshjen e protestuesve me policinë në Barcelonë.25 mars 2018 (gazeta-Shqip.com)