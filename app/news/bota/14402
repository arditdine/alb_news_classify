Tre udhëheqës të Bashkimit Evropian do të zhvillojnë bisedime me presidentin turk Rexhep Tajip Erdogan të hënën në Bullgari, në një përpjekje për të përmirësuar marrëdhëniet e tejzgjatura dhe për të siguruar që Turqia vazhdon të parandalojë një fluks të refugjatëve të Lindjes së Mesme.Presidenti i Këshillit Europian Donald Tusk, Kryeministri bullgar Bojko Borisov dhe shefi i Komisionit Europian Jean-Claude Juncker do të përfaqësojnë bllokun në takimin me Erdogan në qytetin e Varna të Detit të Zi, në mes të tensioneve të freskëta në marrëdhëniet BE-Turqi. Krerët e qeverive të BE javën e kaluar diskutuan me Turqinë mbi mosmarrëveshjet e saj detare me Greqinë dhe Qipron, ndërsa Ankaraja zyrtare akuzoi bllokun për ndërhyrje në axhendën e brendshme të Turqisë.“Ky do të jetë një takim shumë i vështirë sepse marrëdhëniet janë përkeqësuar shumë,” tha Borisov para samitit të Varna. “Në të njëjtën kohë takimi është i ngarkuar me shumë pritshmëri”, u tha ai gazetarëve të premten në Bruksel, shkruan Bloomberg.Marrëdhëniet BE-Turqi u ndërprenë vitin e kaluar, me shqetësimet që nisën në Evropë lidhur me goditjen e Erdogan ndaj kundërshtarëve politikë dhe lirisë së shtypit. Megjithatë, blloku ka qenë i prirur për të siguruar që Turqia të vazhdojë të mbajë një marrëveshje për strehimin e azilkërkuesve, që shpëtojnë nga konflikti dhe varfëria në Lindjen e Mesme dhe ka refuzuar ‘të tërheqë zyrtarisht prizën’ për bisedimet e anuluara të anëtarësimit në Turqi.Pa vizaErdogan, nga ana tjetër, kërkon të fitojë lëvizjen pa viza dhe një përmirësim të bashkimit doganor me partnerin e tij më të madh tregtar, pa kryer kriteret e hyrjes në BE për të drejtat e njeriut dhe pavarësinë gjyqësore. Operacionet ushtarake të Turqisë në Sirinë veriperëndimore dhe blerja e një sistemi mbrojtës raketor rus kanë tensionuar gjithashtu marrëdhëniet me aleatët në Organizatën e Traktatit të Atlantikut Verior dhe kanë tërhequr kritika të ashpra të Gjermanisë.Të premten, krerët e BE “fuqimisht” dënuan Turqinë për pengimin e shpimit eksplorues jashtë brigjeve të Qipros dhe përplasjet gjithnjë e më të shpeshta mbi ujërat territoriale të Greqisë. Ata gjithashtu kërkuan lirimin e dy ushtarëve grekë, të cilët, sipas Athinës, shkuan përtej kufirit gjatë një patrullimi rutinë muajin e kaluar.