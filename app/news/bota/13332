Të paktën 3 persona mbetën të vrarë dhe rreth 50 të tjerë u plagosën si pasojë e një sulmi me armë zjarri në një shkollë të mesme në Florida. Sipas mediave në SHBA, agresori hyri në shkollë me fytyrë të mbuluar me një maskë kundra-gaz, duke hapur zjarr ndaj studentëve.Dyshohet se autori i sulmit është një student i shkollës. Ai u arrestua nga policia disa minuta pas ngjarjes.Një nga viktimat mësohet se është një mësuese, e cila i doli përpara një nxënësi duke i shpëtuar jetën.Policia evakuoi menjëherë shkollën ku studiojnë rreth 3 mijë nxënës. Siç duket në këto pamje, disa prej të lënduarve morën ndihmën mjekësore nga ekipet e emergjencave.Ende nuk dihet motivi i këtij sulmi, por nga informacionet paraprake dyshohet se shkak është pakënaqësia e studentit.Presidenti Donald Trump reagoi përmes rrjeteve sociale duke dënuar ngjarjen e rëndë. Askush nuk duhet të ndihet i pasigurt në shkollat amerikane, tha Trump.Shkollat në SHBA bëhen shpesh shënjestër e atentateve Prej fillimit të këtij viti janë të paktën 19 shkolla amerikane që janë sulmuar me armë.Tv Klan