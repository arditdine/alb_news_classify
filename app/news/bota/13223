Presidenti i SHBA, Donald Trump ka habitur ligjvënësit republikanë dhe demokratë duke u thënë atyre në një transmetim të drejtpërdrejtë që të mos jenë aq të varur nga lobi i fuqishëm i armëve të Shoqatës Kombëtare të Riflit (NRA).Në një qëndrim që ecën në drejtim të ndrushëm nga ai i partisë së tij mbi kontrollin e armëve, Trump u kërkoi ligjvënësve të dalin me një projekt-ligj “të fortë” për reformën.Ai sugjeroi zgjerimin e kontrolleve të sfondit për blerësit e armëve dhe ngritjen e moshës ligjore për të blerë pushkë në 21 nga 18 vjeç. Komentet e tij vijnë veytëm pak ditë pas sulmit vdekjeprurës në një shkollë në Florida.“Unë dua që të dalim me një projektligj të fortë dhe me të vërtetë të fortë mbi kontrollin e sfondit të armëve”, u tha Trump ligjbërësve në Shtëpinë e Bardhë të mërkurën, duke i shtyrë ata të punonin së bashku në legjislacionin dypartiak.Ai tha: “NRA ka fuqi të madhe mbi ju njerëz, por lobi ka më pak pushtet mbi mua”. Ndryshimi i qëndrimit të Trump mbi kontrollin e armëve i la republikanët “pak të pambrojtur”, raportoi CNN.Partia republikane mbështet të drejtën e individëve për të zotëruar armë, duke parë shumicën e kufizimeve si një shkelje të amendamentit të dytë të kushtetutës së SHBA, i cili rregullon të drejtën për të mbajtur armë.Çfarë dëshiron Trump?“Merrni armët fillimisht, kaloni në procesin e dytë më pas”, u tha Trump oficerëve të policisë, pasi atyre u është dhënë fuqia për të marrë armët nga të gjithë ata që mund të paraqesin kërcënim, përfshirë edhe të sëmurët mendorë, pa urdhër të gjykatës.“Nuk mund të presim dhe të luajmë lojëra dhe në fund asgjë nuk bëhet”, shtoi ai.Ai bëri thirrje për kufizime më të rrepta për shitjet e armëve për të rinjtë dhe për kontrolle të zgjeruara për të gjitha blerjet e armëve, duke përfshirë dhe ekspozimet e armëve në internet.Presidenti në mënyrë të përsëritur theksoi mbështetjen e tij për rritjen e sigurisë së armatosur në shkolla, armatosjen e mësuesve dhe reduktimin e “zonave pa armë”.Komentet e tij të fundit në samitin e njëmijtë me demokratët dhe republikanët janë në kundërshtim me një president që ka qenë i zëshëm në mbrojtjen e amendamentit të dytë dhe ka marrë mbështetjen e fushatës nga NRA.1 mars 2018 (gazeta-Shqip.com)