Yulia Skripal, vajza e ish-spiunit rus Sergei Skripal, që u helmua së bashku me të atin në sulmin me agjent nervor në Salisbury, “po përmirësohet me shpejtësi” dhe nuk është më në gjendje kritike, katër javë pas ngjarjes.Njoftimin për përmirësimin e gjendjes së saj e dha vetë spitali. “Ajo i është përgjigjur mirë trajtimit, por vazhdon të marrë kujdes mjekësor të specializuar 24 orë në ditë”, thuhet në deklaratë.Ndërkohë babai i saj, Sergei Skripal mbetet në gjendje kritike por të qëndrueshme. “Unë dua të përfitoj nga ky rast për të falënderuar edhe një herë stafin e Spitalit të Qarkut Salisbury që ka ofruar kujdes të tillë të lartë për këta pacientë gjatë javëve të fundit”, tha Dr. Christine Blanshard, Drejtoreshë Mjekësore për Spitalin e Qarkut Salisbury.“Unë jam shumë krenare për stafin tonë dhe për të gjithë ata që i mbështesin.” Ndërkohë policia ka vendosur kordone përreth një zone për fëmijë në Xhennete Montgomery afër shtëpisë së familjes Skripal.Të mërkurën, policia tha se Skripalët së pari ranë në kontakt me agjentin nervor në derën e shtëpisë së tyre, ku helmi Novichok ndodhet me shumicë.Ndërkohë çështja Skripal ka marrë tashmë përmasa ndërkombëtare, pasi Perëndimi ka mbajtur një qëndrim mbështetës ndaj Britanisë, duke dënuar Rusië dhe Presidentin Vladimir Putin për këtë sulm me agjent nervor. Kjo ka çuar në dëbimin e mbi 100 diplomatëve rusë nga mbi 20 vende të botës, ku rekordin e mbajnë SHBA-të me 60 diplomatë të larguar.29 mars 2018 (gazeta-Shqip.com)