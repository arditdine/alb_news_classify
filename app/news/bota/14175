Një vajzë e re ka filmuar veten live në Facebook duke e rrahur shefja, e cila madje e kërcënonte me vdekje.35-vjeçarja kishte përdorur telefonin e mençur për ta filmuar veten dhe shefen 79-vjeçe, e cila vazhdimisht e godiste në fytyrë, transmeton Telegrafi.Shefja e cila është identifikuar vetëm me mbiemër Pang, raportohet se është arrestuar pasi videoja e publikuar live në Facebook u bë virale.Në video vajza e re shihet duke qëndruar e shtrirë dhe duke u munduar të mbrohet, derisa shefja e saj Pang e godet pa ndonjë arsye.Ajo dëgjohet duke folur në gjuhën indoneziane, ndërsa vajza e gjorë vazhdimisht e filmonte ngjarjen edhe pse goditej pandërprerë në fytyrë.Raportohet se Pang e kishte punësuar vajzën e re si pastruese dhe e kishte lejuar që të jetojë në apartamentin e saj në Wong Tai Sin në Hong Kong, por duket se këto të “mira” kishin edhe anën negative.Ajo e kishte rrahur dy herë më parë, por duket se hera e tretë kishte mbushur kupën, pasi vajza e re vendosi ta filmojë live në Facebook dhunën. /Telegrafi/