Presidenti amerikan Donald Trump ka lavdëruar privatisht Singaporin, shtetin e vogël, dikur të njohur si ekzekutuesi më aktiv në botë për kokë banori.Sipas një webfaqeje të lajmeve Axios, shkruan Washington Post, përcjell Telegrafi, presidenti u ka thënë miqve të tij se dënimi me vdekje duhet të vendoset ndaj tregtarëve të drogës në Shtetet e Bashkuara – të ngjashme me një politikë të zbatuar prej dekadash nga Singapori.Një zyrtar i lartë anonim i administratës citohet të ketë thënë për Axios se presidenti gjithashtu ka folur me admirim rreth ekzekutimeve të trafikantëve të drogës në Kinë dhe Filipine. “Ata vetëm i vrasin ata”, citohet të ketë thënë Trump.Duke përmendur njerëzit që kanë folur me Trump, Axios raportoi se presidenti “shpesh hyn në fjalime të pasionuara rreth asaj se si tregtarët e drogës janë aq të këqij sa vrasësit serik”, dhe ka thënë se do të donte të kishte një ligj që lejon Shtetet e Bashkuara të ekzekutojnë tregtarët e drogës pa përjashtim.Gazetari i Axios, Jonathan Swan ka shtuar të martën se Trump ka “diskutuar” për ekzekutimet në Kinë, Filipine dhe Singapor, edhe me anëtarë të Kongresit dhe disa udhëheqës të huaj. Ndërkohë, siç përcjell WP, Shtëpia e Bardhë nuk i është përgjigjur një kërkese për koment. /Telegrafi/