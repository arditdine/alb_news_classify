Një “luftë” ekonomike SHBA-BE duket se ka nisur dhe ai që i ka hedhur benzinë zjarrit jo  vetëm njëherë është Presidenti amerikan Donald Trump.Ai madje çoi më tej idenë e tij shumë të kritikuar për taksat e çelikut dhe aluminit, duke e formësuar me një ligj që hyn së shpejti në fuqi.Por, Donald Trump si për t’u shfajësuar ka diskutuar për tarifat amerikane të çelikut dhe aluminit në një telefonatë me Presidentin francez Emmanuel Macron, i cili së bashku me Angela Merkel është shprehur se do t’i kundëpërgjigjen me ligje të ngjashme nga BE.Në këtë bisedë telefonike Trump ka nënvizuar se vendimi i tij “është i nevojshëm për të mbrojtur sigurinë kombëtare”.Shtëpia e Bardhë raporton se dy liderët “kanë diskutuar mënyra alternative për të adresuar shqetësimet e SHBA”. Elize njofton se Macron, ndërkohë nuk e ka mirëpritur qëndrimin e SHBA për të luftuar praktikat e padrejta dhe ka shprehur “shqetësime reale”.Në deklaratën e Pallatit presidencial Elize theksohet se Macron i ka thënë Trump se ai ka shkaktuar “rrezikun e një lufte tregtare, nga e cila të gjitha vendet do të dalin humbëse”.Ai ka shtuar me shqetësim se këto masa janë marrë në lidhje me vendet aleate që janë në përputhje me rregullat e tregtisë botërore. “Europa do të përgjigjet në një mënyrë të qartë dhe proporcionale kundër çdo praktike që është e pabazë dhe në kundërshtim me rregullat e tregtisë botërore”, i ka thënë Macron presidentit të SHBA-ve.Ndërkohë, në Bruksel më Komisionerja e Tregtisë së BE-së, Sesilia Malmstrom ka takuar ministrin japonez Seko dhe përfaqësuesin amerikan për tregtinë Lighthizer dhe shpjegoi se ajo “kishte një konfrontim të sinqertë me SHBA-në për problemin e ligjeve të reja”.Ajo më pas tha se “duke qenë një partner i ngushtë në sigurinë dhe tregtinë e SHBA-së, BE-ja duhet të përjashtohet nga masat e shpallura”.10 mars 2018 (gazeta-Shqip.com)