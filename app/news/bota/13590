Disa gra siriane kanë pësuar abuzime seksuale nga punonjësit e OKB-së dhe nga organizata të tjera humanitare që shpërndanin ushqim dhe ndihma të tjera në këmbim të “favoreve seksuale”.Lajmi është zbuluar në një intervistë dhënë televizionit BBC nga punonjësja Daniella Spencer. Bëhet fjalë, sipas saj, për një fenomen të pazakontë, aq sa shumë gra siriane tashmë refuzojnë të shkojnë në qendrat e shpërndarjes së ndihmave, sepse druhen mos u bëhet shantazh për gjëra të tilla.“Kujtoj një grua që qante në një dhomë, ishte shumë keq, – rrëfen punonjësja. – Një grua që ndodhet në një qendër dhe pret të marrë gjëra të ndryshme për të jetuar si ushqim apo sapun, duhet të jetë e mbrojtur. Gjëja e fundit që ka nevojë, është një burrë që e shantazhin, duke i kërkuar të bëjë seks me të në këmbim të atyre ndihmave”.Sipas BBC, një punonjës pretendon se disa agjenci humanitare edhe pse ishin në dijeni nuk kanë reaguar, pasi duke përdorur palë të treta dhe zyrtarë lokalë është e vetmja mënyrë për të dërguar ndihma në zona të rrezikshme të Sirisë ku stafi ndërkombëtar nuk ka qasje.Fondacioni i Kombeve të Bashkuara për Popullsinë ndërmori vitin e kaluar një raport të bazuar në dhunën gjinore në rajon dhe zbuloi se asistenca humanitare po shkëmbehet me favore seksuale në shumë zona të Sirisë. Sipas raportit femrat apo vajzat martoheshin me zyrtarët për një periudhë kohe të shkurtër për shërbime seksuale në mënyrë që të siguronin ushqim27 shkurt 2018 (gazeta-Shqip.com)