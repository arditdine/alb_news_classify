Papa Françesku është kthyer në qendrën e polemikave për komunitetin e krishterë, pas një interviste të publikuar në “La Repubblica” ku ai mohonte ekzistencën e ferrit gjatë një bisede me një gazetar.Vatikani ka pranuar që Papa ka zhvilluar një takim me gazetarin, por mohon që artikulli i botuar të mërkurën nga La Repubblica të ketë cituar me saktësi fjalët e tij.“Nuk citohen saktësisht fjalët e Papës”, theksohet në një deklaratë të Selisë së Shenjtë lidhur me shkrimin e Eugenio Scalfarit, bashkë-themelues i kësaj gazete. Artikulli u riprodhua i plotë nga mediat e tjera lokale dhe ngre pyetje rreth asaj se çka ndodh dhe ku shkojnë shpirtrat e njerëzve mëkatarë pas vdekjes, shkruan Dita.“Nuk dënohen, ata që pendohen marrin faljen e Perëndisë (…), por ata që nuk pendohen dhe si rrjedhim nuk mund të falen, zhduken. Nuk ka ferr, ka zhdukje të shpirtrave mëkatarë”, është përgjigjur Papa, sipas gazetarit italian.“Asnjë citim i artikullit të lartpërmendur nuk duhet të konsiderohet si një transkriptim besnik i fjalëve të Atit të Shenjtë”, pohoi Vatikani duke shtuar që Papa Francisco në të vërtetë u takua me Scalfarin, “por nuk i dha intervistë”.Nuk është hera e parë që Eugenio Scalfari është i përfshirë në polemika për punën e tij gazetareske rreth Vatikanit. Në fund të vitit 2013, pas kritikave nga Selia e Shenjtë për transkriptimin e pasaktë të një interviste me Papën Françeskun, gazetari pranoi se zakonisht nuk regjistron dhe as mban shënime për intervistat e tij.