Gjykata e Lartë në Brazil ka vendosur burgosjen e ish-presidenti brazilian, Luiz Inácio Lula da Silva , ndërkohë që apelon vendimin për korrupsion.Ai përballet me 12 vjet burgim për akuzat e pranimit të ryshfetit, mirëpo ai ka kërkuar që të jetë i lirë deri në gjykimin e radhës. Lula pretendon se akuzat kundër tij janë të motivuara politikisht dhe janë dizajnuar për t’ia mohuar atij të drejtën e garës në zgjedhjet presidenciale të muajit tetor.Sondazhet tregojnë se ai është kandidati kryesor në garë. Gjykatësit kanë marrë vendim kundër tij, pas shumë orësh të mbajtjes së seancës, e cila ka përfunduar në orët e hershme të mëngjesit të së enjtes.Ish-presidenti 72-vjeçar, pritet të lirohet për periudhë të shkurtër kohore, derisa të kompletohet dokumentacioni për arrestimin e tij.Anëtarët e partisë së tij kanë thënë se vendimi përbën “ditë tragjike për demokracinë dhe Brazilin”. Lula ka shërbyer si president në periudhën 2003-2011.5 prill 2018 (gazeta-Shqip.com)