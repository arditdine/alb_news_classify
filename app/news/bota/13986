Lideri koreanoverior, Kim Jong un ka shtruar një darkë për dy delegatët koreanojugorë, hera e parë që zyrtarë nga Seuli janë takuar me liderin e ri që kur ai mori detyrën në 2011.Zyra e presidentit të Koresë së Jugut, konfirmoi takimin pak pas mbërritjes së delegatëve në veri, të hënën. Delegacioni ndodhet në Penian për bisedime të rrallë që kanë si qëllim rifillimin e dialogut mes veriut dhe SHBA.Marrëdhëniet mes koreve u ngrohën disi pas lojërave olimpike dimërore. Në një lëvizje të paprecedentë delegacioni përfshiu dy të dërguar në nivel ministerial, shefin e inteligjencës Suh Hoon dhe këshilltarin për sigurinë kombëtare Chung Eui Yong.Radioja shtetërore koreanoveriore tha se delegacionet u takuan nga Ri Son Gwon, shefi koreanoverior për ribashkimin, që kryesoi bisedimet në javët para lojërave olimpike. Gjatë vizitës dy ditore, grupi koreanojugor do të fokusohet tek krijimi i kushteve për bisedime që synojnë të ndalin programin bërthamor të vendit si edhe dialogun mes SHBA dhe Penianit.Vetë presidenti amerikan, Donald Trump tha të shtunën se SHBA do të ishte e gatshme për tu takuar me Korenë e Veriut, por përsëriti se Peniani më parë duhet të denuklearizohet. Sidoqoftë, Koreja e Veriut që ka thënë se do të bisedojë me SHBA, tha se është prepotencë fakti që Uashingtoni insiston në parakushte. /tch/