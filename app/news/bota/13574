Nuk kanë të ndalur përplasjet mes Greqisë dhe Turqisë. Tensioni mes dy vendeve vijon të mbetet i lartë pas deklaratave të forta që palët lëshojnë ndaj njëra-tjetrës.E fundit ishte ajo e ministrit të Jashtëm grek, Nikos Kotzias, i cili i kujtoi Turqisë se Greqia nuk është Iraku, duke thënë se Ankaraja zyrtare ka kryer disa shkelje të normave dhe ligjeve ndërkombëtare në Lindjen e Mesme, dhe të njejten gjë po përpiqet ta bëjë edhe në detin Egje.Deklarata e Nikos Kotzias vjen një ditë pas asaj të presidentit të Këshillit të Europës, Donald Tusk, i cili i bëri thirrje Ankarasë të ndalojë këto veprime që cënojnë fqinjësinë mes vendeve, pasi përballë ka të gjitha vendet e BE.Marrëdhëniet mes dy vendeve u përshkallëzuan pas thirrjeve të Turqisë për të ndaluar kërkimet në det nga greko-qipriotët. Presidenti turk Erdogan kërcënoi se nëse këto kërkime vijojnë do të dërgojë luftanijet.Tensionet kapën kulmin kur një anije turke goditi fregatën greke, pranë ishullit të Imia-s, që pretendohet si nga turqit ashtu edhe nga grekët.Tv Klan