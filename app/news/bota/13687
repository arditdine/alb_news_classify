Për herë të parë në histori, Londra bëhet “kryeqendra” botërore e dhunës, pasi ka parakaluar edhe Nju Jorkun për numrin e lartë të vrasjeve. Që nga fillimi i vitit, e deri më tani kanë ndodhur në Londër tridhjetë vrasje, me të fundit që ndodhi vetëm dy ditë më parë.Numrat janë të frikshëm kur marrim parasysh se 15 persona u vranë në Londër në shkurt, krahasuar me 14 në Nju Jork. Tetë vetë u vranë në javën nga 14 deri më 20 mars, të gjithë nën moshën 30 vjeç.Viktima e fundit, një djalë 20-vjeçar, u godit me thikë në një lagje në jugperëndim të kryeqytetit. Sipas ekspertëve, me të njëjtën popullsi (rreth tetë milionë njerëz) Nju Jorku arriti të zvogëlojë veprat penale me një politikë zero tolerance nga policia: në 20 vitet e fundit vrasjet kanë shkuar nga 2 mijë në 230 në vit.Në Londër, nga ana tjetër, nuk është vetëm numri i vrasjeve që rritet, pasi shanset për grabitjen e një shtëpie janë gjashtë herë më të larta se në metropolin amerikan, ato të plaçkitjes një herë e gjysmë dhe ato të vuajtjes së dhunës seksuale tre herë më të larta.Administrata e Londrës është përpjekur të risigurojë banorët duke theksuar se Qyteti “mbetet një nga qytetet më të sigurta në botë”. Dhe Policia Metropolitane e kryeqytetit britanik, ka njoftuar vendosjen e njëqind agjentëve të tjerë për t’u marrë me krimet.2 prill 2018 (gazeta-Shqip.com)