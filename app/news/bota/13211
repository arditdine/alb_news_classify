Është njëri nga shtetet më të pasur dhe më të zhvilluar për turizëm, por ka shkallën më të lartë të rekrutimit të luftëtarëve të ISIS-it në botë.Ishulli në Karaibe është hapësira prej nga niset numri më i madh i burrave për të luftuar në Irak dhe Siri.Shumica e tyre nuk kthehet asnjëherë. Njëri prej tyre është edhe Tariq Abdul Haqq. Para pesë vjetësh ishte njëri nga boksierët më me perspektivë në Trinidad dhe Tobago, fitues i medaljes në lojërat e Commonwealth. Trupi i tij tash qëndron shtrirë diku në Irak ose Siri, në mesin e gërmadhave të kalifatit ISIS. Trinidad dhe Tobago ndodhet në pjesën jugore të Detit të Karaibeve, me një popullsi prej 1.3 milion banorësh. Qindra banorë kanë braktisur vendin për të shkuar në ISIS dhe në mesin e tyre janë edhe mbi 70 meshkuj me mendimin “për vdekjen e famshme”.Së bashku me ta kanë shkuar edhe një numër i madh grash dhe fëmijësh.Qeveria e vendit po punon në nguti për implementimin e masave të reja, në përpjekje për të ulur numrin e udhëtimeve drejt xhihadit, por edhe për të kontrolluar xhihadistët e kthyer.Edhe pse në Trinidad e Tobago asnjëherë nuk ka pasur sulme terroriste, ose kërcënime zyrtare, vendi rrezikohet tash nga kthimi i luftëtarëve të trajnuar të ISIS-it, të cilët kanë për qëllim trajnimin e pjesëtarëve të rinj, sidomos të të rinjve dhe atyre të papunë.Çdo i dhjeti banor në Trinidad e Tobago është mysliman, por pak prej tyre kanë ide ekstremiste.Në mesin e grupeve ekstreme është Jamaat al Muslimeen, që tenton të rrëzojë nga pushteti autoritetet e zgjedhura në mënyrë demokratike në vitin 1990, ku për disa ditë kishin mbajtur peng kryeministrin dhe zyrtarët e tjerë të lartë.I gjithë incidenti përfundoi me vrasjen e kidnapuesve. Imami, i cili ishte organizator i sulmit Yasin Abu Bakar, është falur nga organet e drejtësisë disa vite më vonë dhe vazhdon të merret me predikim. /kp/Telegrafi/