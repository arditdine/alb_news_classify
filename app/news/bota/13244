Shtëpia e Bardhë ka njoftuar se këshilltari i lartë ekonomik i presidentit amerikan, Donald Trump, Gary Cohn, ka dhënë dorëheqjen.Ai është i fundit në një seri largimesh të emrave me profilit të lartë nga ekipi i Presidentit Trump. Ka pasur spekulime se Cohn, mbështetës i tregtisë së lirë, u zemërua nga planet e Trump për të vendosur tarifa për importet e aluminit dhe çelikut.Në një deklaratë të lëshuar nga Shtëpia e Bardhë, Cohn tha se ishte “një nder për t’i shërbyer vendit tim”.Ish-presidenti 57-vjeçar i bankës Goldman Sachs e ndihmoi Trump të shtyjë reformat e tij tatimore në fund të vitit të kaluar. Por ka dyshime se Gary Cohn dhe Presidenti Trump kurrë nuk kanë qenë të afërt me njëri-tjetrin.Cohn nuk ishte specifik për arsyet e dorëheqjes, duke thënë në një deklaratë se kishte qenë “një nder për t’i shërbyer vendit dhe për të miratuar politika pro-ekonomike për të përfituar populli amerikan, në veçanti nga kalimi i reformës historike të taksave”.Një numër ndryshimesh mund të kenë nxitur largimin, duke përfshirë luftën e mundshme të tarifave tregtare dhe dallimet e tij në lidhje me këtë çështje me këshilltarin tregtar Peter Navarro dhe sekretarin e tregtisë Wilbur Ross.Cohn thuhet se kishte arritur marrëveshje paraprake për një takim midis Trump dhe drejtuesve të biznesit që kundërshtonin lëvizjen e tarifave. Por Trump u tërhoq nga takimi.Në gusht të vitit të kaluar, Cohn gjithashtu kishte kritikuar Trump për reagimin e tij ndaj një tubimi të së djathtës në Charlottesville të Virxhinias, duke thënë se administrata “mundet dhe duhet të bëjë më mirë”.Ndërkohë Shtëpia e Bardhë tha: “Për disa javë Gary kishte diskutuar me presidentin se ishte afër koha që ai të dorëhiqej”.Në një deklaratë, Trump tha: “Gary … bëri një punë të mrekullueshme në drejtimin e agjendës sonë, duke ndihmuar në dhënien e shkurtimeve dhe reformave historike të taksave dhe ringritjen e ekonomisë amerikane. Ai është një talent i rrallë dhe e falënderoj për shërbimin e tij të përkushtuar ndaj popullit amerikan”.Analistët e shohin dorëheqjen e Cohn, një avokat i tregut të lirë, si një arsye për një rënie të aksioneve në të gjithë Azinë të mërkurën. Nikkei ra me 0.77% dhe Hang Seng 1.1%. Rick Meckler i LibertyView Capital Management tha për Reuters se Z. Cohn ishte “shumë i besueshëm” dhe njoftimi i dorëheqjes “me siguri shkakton presion afatshkurtër në rënie”.7 mars 2018 (gazeta-Shqip.com)