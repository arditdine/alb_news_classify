Presidenti turk, Rexhep Taip Erdogan, ka përfunduar në mes të kritikave për fjalët e përdorura ndaj një vajze të vogël, gjatë kongresit të Partisë së tij Drejtësi dhe Zhvillim.Vajza e veshur me një uniformë ushtarake tërhoqi vëmendjen e Erdoganit, i cili e ftoi në podium. Fillimisht presidenti u tregua i dashur duke e pyetur përse po qante. Beretat e kuqe nuk qajnë, tha Erdoan, duke iu referuar uniformës që mbante vogëlushja, atë të forcave speciale turke. Paska edhe një flamur, nëse bie dëshmore, do t’i vendosim një flamur, sipas ceremonisë dashtë Zoti, ishte komenti i Presidentit turk.Mirëpo këto fjalë nuk u pritën mirë nga opinioni në Turqi. Në rrjetet sociale kishte nga ata që i quanin fjalët e Erdogan, abuzim me fëmijët dhe një glorifikim të vdekjes. Ky është një turp, si mund të thuash në Dashtë Zoti për vdekjen, shkruanin komentuesit.Gjatë fjalimit të Presidentit turk mbështetësit e tij brohorisnin pro ofensivës së Turqisë në krahinën Afrin, në veri të Sirisë. Këtë të hënë Turqia dërgoi trupa të tjera shtesë, kundër bazave të militantëve kurdë.Tv Klan