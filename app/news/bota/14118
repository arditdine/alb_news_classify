Presidenti Donald Trump akuzoi përsëri të martën paraardhësin e tij Barak Obama se nuk bëri sa duhet për të parandaluar ndërhyrjen ruse në zgjedhjet presidenciale të 2016-së.Në komentet në Twitter, Trump shkruante se Barack Obama mendoi se Hillary Clinton do të fitonte në zgjedhje prandaj ai nuk donte të turbullonte ujerat, por kur zgjedhjet i fitoi ai, Donald Trump, e gjithë loja ndryshoi dhe demokratët u kapën te preteksti i ndërhyrjes së Rusisë.….The President Obama quote just before election. That’s because he thought Crooked Hillary was going to win and he didn’t want to “rock the boat.” When I easily won the Electoral College, the whole game changed and the Russian excuse became the narrative of the Dems.— Donald J. Trump (@realDonaldTrump) February 20, 2018Ish-Presidenti Obama ka thënë se nuk ka qëndruar indiferent ndaj ndërhyrjes ruse. Në një rast ai ka thënë se i kishte deklaruar presidentit rus të hiqte dorë nga kjo ndërhyrje.Ndërkaq, ndihmësit e Prokurorit të Posaçëm, Robert Mueller, ngritën një akuzë të re kundër një personi që ata thonë se ka gënjyer hetuesit federalë në hetimin për Rusinë.Në një dokument gjykate të paraqitur sot në Uashington, personi i quajtur Alex Van Der Zwaan akuzohet për deklarata të rreme.Në dosjen e gjykatës thuhet se Zwaan gënjeu hetuesit për lidhjet e tij me Rick Gates, ish-ndihmës i fushatës Trump, ndaj të cilit janë ngritur akuza se ka komplotuar për të pastruar para dhe se ka vepruar si agjent i huaj i paregjistruar. /Telegrafi/