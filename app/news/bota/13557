Bombardimet nga forcat qeveritare siriane i kanë marrë jetën qindra civilëve në zonën e kontrolluar nga rebelët, Ghouta-n lindore, pranë Damaskut. Të paktën 250 civilë, mes të cilëve më shumë se 50 fëmijë, janë vrarë gjatë bombardimeve të 2 ditëve të fundit.Duke kërkuar ndalimin e bombardimeve, një zyrtar i OKB-së tha se situata po dilte jashtë kontrollit. Rreth 400 mijë njerëz jetojnë në Ghoutan lindore që është nën rrethim që nga viti 2013.Kjo është enklava e fundit që mbetet në duart e opozitës afër kryeqytetit Damask. Forcat siriane kanë intensifikuar fushatën për të rimarrë nën kontroll zonën më herët këtë muaj me qindra persona të vrarë dhe akoma më shumë të plagosur.U arrit madje edhe një marrëveshje armëpushimi për t’i dërguar civilëve të bllokuar në zonën e konfliktit ndihma pasi në dhjetor, organizatat ndërkombëtare të ndihmave paralajmëruan se kushtet në zonë kishin arritur në një pikë kritike për shkak të mungesës së ushqimit, karburantit dhe ilaçeve.Muajin e ardhshëm shënohen plotë shtatë vite konflikt civil në Siri. Me qindra e mijëra njerëz janë vrarë dhe mbi 5 milionë persona janë larguar nga vendi.a.ç