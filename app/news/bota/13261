Donald Trump ka disa kërkesa para takimit me liderin e Koresë së Veriut Kim Jong-un dhe këtë shefi i Shtëpisë së Bardhë e ka konfirmuar edhe në një postim në Twitter. Trump shkroi se po përgatitet një marrëveshje me Korenë e Veriut.“Marrëveshja me Korenë e Veriut po përgatitet dhe nëse arrihet, do të jetë një marrëveshje e mirë për botën. Koha dhe vendi i takimit mbeten për t’u caktuar”, shkroi Trump në Twitter.Sipas mediave amerikane, Trump ka vendosur të takohet me liderin koreano-verior pa u këshilluar më parë me figurat kryesore të administratës së tij.Shtëpia e Bardhë ka deklaruar se Presidenti Donald Trump nuk do të takohet me udhëheqësin e Koresë së Veriut Kim Jong Un, nëse Pheniani nuk ndërmerr fillimisht veprime konkrete dhe të verifikueshme.10 mars 2018 (gazeta-Shqip.com)