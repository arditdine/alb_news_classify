Aeroplanët luftarakë të Turqisë kanë shkatërruar të paktën 18 rajone të kontrolluara nga Partia e Punëtorëve të Kurdistanit (PKK), në veri të Irakut, ka njoftuar agjencia shtetërore e lajmeve turke, Anadolu.Sulmet e kryera në ditën e shtunë dhe të diel, kanë pasur cak rajonet, Hakurk, Zap, Metina, Gara dhe Avasin-Basyan në veri të Irakut, është cituar të ketë thënë ushtria turke sipas agjencisë Anadolu. Turqia vazhdimisht kryen sulme ajrore kundër caqeve të PKK-së në veri të Irakut, pasi grupi është lokalizuar në malet Qandil. Kjo parti konsiderohet organizatë terroriste nga Shtetet e Bashkuara, Bashkimi Evropian dhe Turqia.Pjesëtarët e PKK-së kanë kryer kryengritje tri-dekadëshe në Turqi, nga të cilat kanë vdekur më shumë se 40,000 persona.Në muajin janar, Turqia ka nisur një operacion ushtarak në rajonin Afrin të Sirisë për të larguar pjesëtarët e kurdëve në Siri (YPG), nga kufiri jugor.Turqia e konsideron pjesëtarët e YPG-së, të lidhur me PKK-në.Mbështetja amerikane për YPG-në, në luftimin e militantëve të grupit ekstremist, Shteti Islamik në Siri, ka tensionuar marrëdhëniet në mes të Ankarasë dhe Uashingtonit.Të dyja vendet janë anëtare të NATO-s.