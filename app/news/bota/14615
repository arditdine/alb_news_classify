Ushtria izraelite ka paralajmëruar se mund të marrë masa kundër “objektivave terroristë” brenda Rripit të Gazës.Gjeneral Brigade Ronen Manelis u tha gazetarëve se Hamasi – grupi militant që kontrollon Gazën – po përdorte protestat palestineze si një mbulesë për nisjen e sulmeve ndaj Izraelit.Kreu palestinez Mahmoud Abbas ka thënë se Izraeli mban “përgjegjësi të plotë” për gjakderdhjen e ndodhur të premten, pasi katërmbëdhjetë palestinezë u vranë nga ushtarët izraelitë në kufirin e Gazës.Kjo ishte dita e vetme vdekjeprurëse në konfliktin Izrael-Palestinë që nga lufta 2014-s, në Gaza. Këshilli i Sigurimit të OKB-së e dënoi dhunën pas një seance të jashtëzakonshme.Mijëra palestinezë kishin marshuar në kufi në fillim të një proteste gjashtë javore, të quajtur Marshimi i Madh i Kthimit. Protesta vjen përpara 70 vjetorit të themelimit të Izraelit dhe eksodit të shumë arabëve – të cilëve Palestinezët i referohen si “Nakba” (Katastrofa).Zyrtarët izraelitë thanë se ushtarët hapën zjarr pas shpërthimit të trazirave. OKB thotë se qindra njerëz u plagosën. Sekretari i Përgjithshëm i OKB-së Antonio Guterres ka bërë thirrje për një hetim të pavarur mbi dhunën e së premtes.I dërguari i OKB-së për Palestinën Riyad Mansour i tha këshillit se më shumë se 1,400 civilë palestinezë ishin plagosur.Shefi i çështjeve politike të OKB-së Taye-Brook Zerihoun i tha këshillit se “Izraeli duhet të mbajë përgjegjësitë e veta sipas të drejtave ndërkombëtare të njeriut dhe ligjit humanitar”.Ambasadori i Izraelit në OKB, Danny Danon, fajësoi Hamasin për gjakëderdhjen. Më vonë gjenerali Manelis tha se ngjarjet e së premtes nuk ishin “një demonstrim proteste”, por “aktiviteti terrorist i organizuar” nga Hamasi.“Nëse vazhdon, nuk do të kemi zgjidhje tjetër veçse të reagojmë brenda Rripit të Gazës kundër objektivave terroristë që janë pas këtyre ngjarjeve”, tha ai sipas agjensisë së lajmeve AFP.Të shtunën palestinezët shpallën një ditë zie kombëtare për të vrarë dhe mijëra njerëz morën pjesë në funerale. Palestinezët gjithashtu thërritën një grevë të përgjithshme. Disa qindra protestues u kthyen në një qytet tendë të vendosur pranë kufirit në përgatitje për demonstratën që do të rifillojë, tha AFP.31 mars 2018 (gazeta-Shqip.com)