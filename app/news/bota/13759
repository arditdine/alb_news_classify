Vrasja e presidentit amerikan John F. Kennedy mund të zgjidhet në sajë të teknologjisë së një firme britanike.Sipas mediave të huaja, përcjell Telegrafi, “West Technology Forensics” zhvilloi një makineri të teknologjisë së lartë që mund të marrë shenjat e gishtërinjve nga plumbat – diçka që nuk është arritur kurrë më parë.Siç thuhet më tej, projekti në fjalë filloi si një përpjekje për të mbyllur mijëra raste të pazgjidhura të krimeve të armëve.Ndër rastet të profilit të lartë që mund të shqyrtohet është edhe vrasja e presidentit amerikan John F. Kennedy, i cili u qëllua në kokë më 1963, ndërsa po vizitonte Dallasin, Teksasin.Ndërsa, Lee Harvey Oswald besohet se ka vrarë JFK-në, shumë kanë krijuar teori konspirative dhe kanë vënë në dukje se mund të ketë një sulmues të dytë.Këto komplote mund të dalin në dritë me zhvillimin e teknologjisë.Me gjithë shfaqjen e ADN-së, disa gjykata ende pretendojnë se shenjat e gishtërinjve janë një nga format më të besueshme të provave që mund të përdorin për të fituar një rezultat të suksesshëm.Kjo është për shkak se ADN-ja mund të kontaminohet, ndërsa shenjat e gishtave nuk mund të ndryshohen në të njëjtën mënyrë.Ian Harris, drejtori menaxhues i Teknologjisë Perëndimore, tha se është i bindur se kjo pajisje mund të zgjidhë mijëra krime.“Ne kemi punuar në proceset e ndryshme që nga marsi i kaluar dhe jemi të kënaqur me rezultatet kur kemi përdorur argjendin dhe argjendin e pastër”, citohet të ketë thënë ai.Lee Harvey Oswald ishte i dyshuar që më 22 nëntor 1963, me anë të një arme zjarri qëlloi mbi presidentin amerikan John F. Keneddy.Dhe menjëherë pas vrasjes së presidentit amerikan, Oswald ishte arrestuar.Ndërkaq dy ditë më vonë ndodhi ngjarja që u regjistrua drejtpërdrejt nga televizionet amerikane.Derisa policia po e dërgonte Oswaldon në një burg të rrethinës, në mesin e gazetarëve dhe policëve, atij iu afrua Jack Ruby dhe e qëlloi për vdekje.Ngjarja u dëshmua nga miliona amerikanë që po shikonin televizionin. E Ruby, një figurë e fshehtë nga Çikago, u dënua për vrasje në vitin 1964. /Telegrafi/