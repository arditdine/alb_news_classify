Kryeministrja britanike, Theresa May ka thënë se nuk do të ketë kthim mbrapa në votimin për Brexit.Në fjalimin e saj në konferecën në Mynih, ajo ka qenë e qartë në deklaratat për vendosmërinë e Britanisë së Madhe për t’u larguar nga BE-ja.“Ne jemi duke u larguar nga BE-ja dhe nuk bëhet fjalë për një referendum të dytë dhe mendoj se kjo është shumë e rëndësishme”, ka thënë May para zyrtarëve më të lartë evropianë dhe amerikanë.Brexit dhe marrëdhëniet e Britanisë me BE-në, pritet të jenë një ndër temat kryesore të agjendës në ditën e dytë të konferencës për sigurinë që po mbahet në Mynih.May ka kërkuar një traktat të ri për sigurinë me vendet e bllokut i cili do të siguronte bashkëpunim ushtarak, të inteligjencës dhe kundër -terrorizmit, pasi Londra të largohet nga BE-ja.“Aspektet kyçe të marrëdhënies sonë të ardhshme në këtë fushë do të fillojnë të jenë të zbatueshme nga viti 2019”, ka thënë ajo.Kryeministrja britanike paralajmëroi se “kufizimet institucionale ose ideologjitë e thella” nuk duhet të rrezikojnë sigurinë e qytetarëve britanikë.“Duhet të bëjmë gjithçka që është praktike dhe pragmatike për të garantuar sigurinë tonë kolektive”, ka shtuar ajo.17 shkurt 2018 (gazeta-Shqip.com)