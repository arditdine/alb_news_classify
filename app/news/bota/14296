Europa duhet të jetë e alarmuar me të drejtë pasi fruthi ka mbërritur në kontinentin e vjetër. Sipas Organizatës Botërore të Shëndetësisë në 2017 janë shënuar më shumë se 21,000 të prekur dhe 35 viktima.OBSH nënvizon se rreziku nga fruthi është rritur me 400% dhe sëmundja ka prekur më tepër katër vende evropiane, ndaj normat e ulëta të imunizimit kundër kësaj sëmundje janë kthyer në një shqetësim serioz.OBSH për Europën thotë se rritja e të prekurve në 2017 përkthehet në një zhgënjim të madh pas rekordit të ulët që u shënua në vitin 2016, kur në Europë ka pasur vetëm 5.273 raste.“Çdo person i ri i prekur nga fruthi në Evropë na kujton se fëmijët dhe të rriturit pa vaksina, pavarësisht se ku jetojnë, mbeten në rrezik që të preken nga sëmundjet dhe të përhapin ato tek të tjerët që nuk mund të vaksinohen”, tha Dr. Zsuzsanna Jakab, Drejtoreshë rajonale e OBSH për Evropën. “Mbi 20,000 raste të fruthit dhe 35 jetë të humbura vetëm në vitin 2017 janë një tragjedi që thjesht nuk mund ta pranojmë”.Fruthi mund të vrasë ose të shkaktojë dëme afatgjata, ndërsa tek një nga çdo mijë fëmijë të prekur zhvillohet encefaliti, që është ënjtje e trurit dhe mund të çojë në shurdhim ose në vështirësi të të mësuarit.19 shkurt 2018 (gazeta-Shqip.com)