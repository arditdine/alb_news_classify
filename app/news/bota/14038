Kina ka konfirmuar se udhëheqësi i Koresë së Veriut, Kim Jong-un, ka vizituar Pekinin, dhe thotë se ka fituar një premtim prej tij për të punuar drejt denuklearizimit të Gadishullin Korean.Sipas mediave të huaja, përcjell Telegrafi, Pekini njoftoi këtë mëngjes se Kim ishte takuar me presidentin Xi Jinping, gjatë asaj që agjencia zyrtare e lajmeve Xinhua e ka quajtur një vizitë jozyrtare nga e diela deri të mërkurën.Një udhëtim i tillë është udhëtimi i parë i njohur i Kim jashtë vendit që kur ai mori pushtetin në vitin 2011 dhe besohet nga analistët se është bërë për të shërbyer si përgatitje për takimet e ardhshme të Koresë e Jugut dhe Shteteve të Bashkuara të Amerikës.Pekini ka qenë tradicionalisht aleati më i afërt i Koresë së Veriut, por lidhjet janë çarë nga ndjekja e Veriut për armët bërthamore dhe mbështetja e Kinës për sanksione të ashpra të OKB-së si përgjigje.Xinhua shkruan se Kim i tha Z. Xi se situata në gadishullin Korean po fillon të përmirësohej, sepse Koreja e Veriut mori iniciativën për të lehtësuar tensionet dhe paraqitur propozime për bisedimet e paqes.Zoti Kim gjithashtu përsëriti angazhimin e tij për të mbajtur bisedime me Shtetet e Bashkuara.“Çështja e denuklearizimit në Gadishullit Korean mund të zgjidhet, nëse Koreja e Jugut dhe Shtetet e Bashkuara u përgjigjen përpjekjeve tona me vullnetin e mirë, të krijojmë një atmosferë të paqes dhe stabilitetit”, citohet të ketë thënë Kim.Megjithëse e ndaluar si një udhëtim jozyrtar, paraqitja e Kim në Pekin përmbante pothuajse të gjitha zbukurimet e një vizite shtetërore. /Telegrafi/