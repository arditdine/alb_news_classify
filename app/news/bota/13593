Numri i të vdekurve nga një aksident tragjik me helikopter që ndodhi më 10 shkurt në Shtetet e Bashkuara, në Grand Canyon, vazhdon të rritet. Në bord ishin turistë britanikë dhe tre prej tyre vdiqën menjëherë, ndërsa katër persona u dërguan në gjendje të rëndë në spital, ku dy prej të cilëve vdiqën në spital ditët e fundit. Dy viktimat e fundit, sipas mediave britanike, janë një burrë dhe një grua që ishin në Shtetet e Bashkuara për muajin e tyre të mjaltit. Johathan Udall, 30 vjeç vdiq katër ditë më parë dhe dje, gjashtëmbëdhjetë ditë pas rrëzimit, vdiq në spitalin në Las Vegas edhe gruaja e tij, 29 vjeç Ellie Udall. Për të mbledhur para për çiftin e martuar, një mik kishte hapur një faqe “JustGiving” përmes së cilës u dha edhe lajmi i trishtuar për vdekjen e të dyve. “Kjo më trishton mua që të freskoj këtë faqe edhe një herë”, shkroi Chris Tucker. “Dje Ellie humbi betejën e saj, ngushëllimi i vetëm është se ajo nuk vuan më dhe shpresoj se është me Jonin”.Burri dhe gruaja u ndanë nga njeri tjetri me katër ditë diferencë, ku miku i tij kishte shkruar për vdekjen e Jonathanit. “Ai ishte i fortë, trim dhe unë kurrë nuk do ta harroj atë”. Chris kishte shkruar më tej duke deklaruar se gjendja e Ellie ishte kritike, por vazhdonte të luftonte. Ellie është viktima e pestë e aksidentit tragjik në Grand Canyon. Policia ende po heton shkaqet e aksidentit tragjik. /noa.al/