Presidenti i SHBA Donald Trump ka zgjedhur një nga strategët e tij politik si menaxher të fushatës për rizgjedhjen e tij në vitin 2020.Organizata e Trump punësoi Brad Parscale në 2011 si një “guru” i botës dixhitale. Ai në vitin 2015 krijoi një faqe interneti për ofertën eksploruese të Shtëpisë së Bardhë të Z. Trump dhe një vit më vonë u bë drejtori dixhital i fushatës.Zgjedhja e Trump mendohet të jetë më e hershme se çdo president i SHBA, për kohën kur ka shpallur zyrtarisht fushatën e tij të rizgjedhjes.Duhen edhe 979 ditë për të shkuar deri në zgjedhjet e vitit 2020. Presidenti Barak Obama njoftoi planet e tij të rizgjedhjes 582 ditë para votimit të vitit 2012.Pse u zgjodh Parscale?Djali i presidentit, Eric Trump, tha në një njoftim për shtyp të martën: “Brad është një talent i mahnitshëm dhe ishte i rëndësishëm për suksesin tonë në 2016. Ai ka besimin e plotë të familjes sonë dhe është personi i përkryer që të jetë në krye të fushatës”.Dhëndri i presidentit dhe këshilltari i lartë, Jared Kushner, tha në një deklaratë: “Brad ishte thelbësor në sjelljen e një teknologjie të disiplinuar dhe qasjes së bazuar në të dhëna se si u zhvillua fushata e 2016-ës. Udhëheqja dhe ekspertiza e tij do të ndihmojë të ndërtojmë një fushatë më të mirë”.A është Parscale i përfshirë në hetimin e Rusisë?Parscale, 42 vjeç, nga San Antonio, Teksas, është vënë në shënjestër nga demokratët që hetojnë ndërhyrjen e supozuar ruse në zgjedhjet amerikane.Ai u intervistua pas dyerve të mbyllura vitin e kaluar nga hetimi i Komisionit të Inteligjencës të Senatit për këtë çështje. Parscale tha se i kishte thënë ligjvënësve se ai nuk kishte dijeni për komplotin e dyshuar të Kremlinit për të ndikuar në fushatën në favor të Trump.Korrikun e kaluar ai deklaroi: “Unë nuk jam i vetëdijshëm për ndonjë përfshirje të Rusisë në operacionet digjitale dhe të të dhënave të fushatës presidenciale të Trump 2016”.Cili ishte roli i Parscale në 2016?Parscale tha në programin CBS 60 Minutes vitin e kaluar se ekipi i tij digjital krijoi deri në 60,000 reklama në Facebook për të arritur përkrahësit e Trump çdo ditë.Por ai tha se Trump e kishte qortuar atë, sepse ai ishte skeptik rreth shpenzimeve të reklamave digjitale. Parscale deklaroi se Trump i bërtiti duke thënë: “Unë nuk besoj në këto gjëra dixhitale mumbo-jumbo.”Firma e “guru-së” dixhital, Giles-Parscale, faturoi fushatën e Trump 94 milion dollarë për punën e saj në zgjedhje, sipas mediave amerikane.27 shkurt 2018 (gazeta-Shqip.com)