“Marrëveshja me Korenë e Veriut është duke u arritur, nëse konkretizohet, do të jetë diçka e mirë për botën”. Është ky komenti i presidentit amerikan Donald Trump, sa i përket ujdisë së mundshme mes Uashingtonit dhe Penianit për denuklearizimin e Koresë së Veriut.Deklarata e Trump vjen një ditë pas njoftimit të Shtëpisë së Bardhë se presidenti ka pranuar ftesën e diktatorit koreano-verior Kim Jong-un, për t’u takuar kokë më kokë.Lajmi për takimin historik mes dy liderëve bëri jehonë në mediat ndërkombëtare. Nëse takohet me Kim Jong-un, Donald Trump do të jetë presidenti i parë amerikan në detyrë që takohet me liderin komunist.Në rrjetet sociale, meritat iu dhanë Sekretarit të Shtetit Tillerson, për këmbënguljen në një marrëveshjeje paqeje. Komentuesit i kujtuan Trumpit një postim ku shkruante se Tillerson po humbet kohë me “njeriun raketë”. Por kryediplomati amerikan, tha se vendimi për takim ishte i vetë presidentit Trump.Pranimi i ftesës së Kim Jong-un erdhi pas premtimit të Koresë së Veriut se do të eliminojë të gjithë programin bërthamor, jo thjesht do e ngrijë atë.Vendi i takimit siç njoftoi edhe presidenti Trump nuk është përcaktuar ende, por tashmë kandidaturat për ta organizuar atë janë paraqitur. E para është Zvicra që është ofruar për takimin historik.Tv Klan