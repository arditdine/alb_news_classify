Nuk do të ketë një komision hetimor për përplasjet në Gaza. Kështu është shprehur ministri i Mbrojtjes i Izraelit, Avigdor Lieberman, në përgjigje të kërkesës së Sekretarit të Përgjithshëm të OKB-së, Antonio Guterres, për të hapur “një hetim të pavarur dhe transparent” në lidhje me trazirat të premten që çuan në vdekjen e disa palestinezëve. “Mjaft nga këta hipokritë të vazhdueshëm që apelojnë,” shtoi Lieberman.“Nuk kishte përdorim të tepruar të forcës,” tha Liberman, duke vënë në dukje se protestat palestineze “nuk ishin sigurisht Woodstock Festival”.Ushtria izraelite është kritikuar nga grupet e të drejtave të njeriut, të cilët e akuzojnë atë për përdorimin e predhave të vërteta kundër protestuesve. Të shtunën, megjithatë, kryeministri izraelit Benjamin Netanyahu vlerësoi punën e ushtrisë, duke i falënderuar për “mbrojtjen e kufijve të vendit”.Demonstruesit palestinezë u mblodhën në pika të ndryshme në kufirin izraelito-gaza për të ashtuquajturën “Marshi i Madh i Kthimit”, i organizuar zyrtarisht nga shoqëria civile dhe e mbështetur nga Hamasi. Qëllimi: të kërkojë “të drejtën e kthimit” për refugjatët palestinezë dhe të denoncojë bllokadën e imponuar nga Izraeli në Gaza.Protesta koinçidoi me Ditën e Tokës, në të cilën çdo 30 mars përkujtohet vdekja e gjashtë arabëve izraelitë gjatë demonstratave në vitin 1976 kundër konfiskimit të tokës nga Izraeli. Ajo do të zgjasë për gjashtë javë, deri në mes të majit, kur palestinezët të kujtojnë Naqba-n, eksodin pas luftës 1947-1948.1 prill 2018 (gazeta-Shqip.com)