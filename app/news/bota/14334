Presidenti turk Rexhep Tajip Erdogan është vendosur në qendër të kritikave në rrjetet sociale, pasi në një tubim të partisë së tij “martirizoi” një vajzë të vogël, veshur me uniformë  ushtarake, duke thënë se ajo do të nderohet nëse vritet gjatë luftës.“Nëse ajo do të martirizohej, unë do të vendosja mbi arkivolin e saj flamurin kombëtar”, tha Erdogan në një kongres televiziv të partisë së tij AK.Mbështetësit e tij e përshëndetën fjalimin duke thënë “Na dërgon në Afrin”, duke brohoritur kështu pro operacionit të nisur nga Turqia kundër luftëtarëve kurdë në rajonin e Afrinit verior të Sirisë.Gjuha e përdorur nga Erdogan është përshkruar si “abuzim me fëmijët” dhe një lavdërim i vdekjes.“Shikoni kë kemi këtu, një vajzë, çfarë po bën ti këtu? Kemi beretat tona bojë kafe, por beretat kafe nuk qajnë kurrë”, tha ai, duke iu referuar uniformës së veshur nga Forcat Operacionale Speciale Turke.“Ajo është gati për gjithçka, apo jo?” Vajza iu përgjigj: “Po”. Erdogan pastaj puthi fytyrën e saj dhe e lejoi të shkojë. Vajza nuk është identifikuar dhe nuk ishte e qartë përse ajo kishte veshur uniformë ushtarake.Përdoruesit në Twitter kanë dënuar fjalimin e Erdogan. Në një koment thuhej: “Është një turp, është shumë e keqe. Ajo është vetëm një fëmijë, nuk mund të dëshirosh vdekjen e saj dhe të thuash dashtë Zoti ndodh kështu.”Erdogan ende nuk i është përgjigjur kritikave. Nuk është hera e parë që komentet e Erdogan për martirizimin kanë shkaktuar reagime të ashpra në Turqi, ku çdo ushtar ose oficer i policisë i vrarë në detyrë konsiderohet një “martir”, thotë Onur Erem i BBC Turkish.Kundërshtarët e Erdoganit e kritikojnë atë për përdorimin e funeralit të ushtarëve të vdekur dhe fëmijëve për fjalime shumë të politizuara. Ata gjithashtu thonë se djemtë e tij kanë shmangur shërbimin ushtarak, por mbështetësit e tij nuk duket të ndikohen.26 shkurt 2018 (gazeta-Shqip.com)