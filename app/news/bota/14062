Izraeli ka anuluar planet për largimin e migrantëve në Afrikë pas arritjes së një marrëveshjeje me agjensinë e refugjatëve të Kombeve të Bashkuara.Më tepër se 16,000 azilkërkues do të rivendosen në vendet perëndimore, duke përfshirë Kanadanë, Italinë dhe Gjermaninë, tha kryeministri Benjamin Netanjahu. Rreth 16,000 të tjerë do të kenë qëndrim të përhershëm në Izrael, theksoi ai.Gjykata e Lartë e Izraelit kishte bllokuar deportimet që do të fillonin të dielën, ndërsa plani për dërgimin e emigrantëve në vendet afrikane – të raportuara si Uganda dhe Ruanda – u dënua nga aktivistët izraelitë dhe nxiti protesta.Plani i ri do të zbatohet gjatë një periudhe pesëvjeçare dhe zyra e Netanjahut e përshkroi marrëveshjen si “të paprecedent”. “Ky plan do të lejojë heqjen e më shumë emigrantëve nga Izraeli sesa në planin e mëparshëm dhe nën udhëzimet e OKB dhe mbrojtjen e bashkësisë ndërkombëtarE”, thuhej në deklaratë.Ndërkohë mbetet për t’u parë ecuria e planit, pasi Kanadaja, Italia dhe Gjermania ende duhet të konfirmojnë zyrtarisht pjesëmarrjen e tyre në marrëveshje.Shumica e afrikanëve janë nga Eritrea – një shtet me një parti, krerët e të cilëve janë akuzuar për krime kundër njerëzimit nga një hetim i OKB-së – dhe Sudani i shkatërruar nga lufta. Ata thonë se ikën nga rreziku në shtëpi dhe se nuk është e sigurt të kthehen, por Izraeli konsideron se shumica e azilkërkuesve afrikanë të prekur nga politika janë emigrantë ekonomik.Shumica prej tyre hynë nga Egjipti disa vjet më parë, përpara se një gardh i ri të ishte ndërtuar përgjatë kufirit në shkretëtirë. Kjo ka penguar më shumë kalimet e paligjshme.Sa e diskutueshme është kjo çështje?Vendimi në janar për t’u ofruar migrantëve para të gatshme dhe një biletë avioni për të lënë Izraelin vullnetarisht ose përndryshe do të përballeshin me dëbimin e detyruar ishte i diskutueshëm në Izrael.Disa kritikë në vend dhe në mesin e komunitetit hebre jashtë vendit – përfshirë ish-ambasadorët dhe të mbijetuarit e Holokaustit – e panë planin si joetik dhe një njollë mbi imazhin ndërkombëtar të Izraelit. Agjencia e OKB-së për refugjatët tha se shkeleshin ligjet vendore dhe ndërkombëtare dhe protesta të mëdha u mbajtën në Izrael.Netanjahu tha se opozita ishte “e pabazë dhe absurde” dhe se Izraeli do të rivendoste “refugjatët e vërtetë”. Aktivistët, megjithatë, vunë në dukje se vetëm një grusht emigrantësh nga Eritrea dhe Sudani ishin njohur si refugjatë nga Izraeli, pasi vendi mori përsipër përpunimin e aplikacioneve nga OKB në 2009.Si kanë reaguar njerëzit?Udhëheqësit dhe aktivistët e opozitës në Izrael përshëndetën marrëveshjen e re të hënën. “Unë uroj aktivistët që luftuan, kanë bërë fushatë dhe nuk kanë hequr dorë”, tha Avi Gabay, kreu i Unionit Sionist, fraksioni më i madh i opozitës në parlamentin izraelit.Michal Rozin, një anëtar i parlamentit izraelit dhe një udhëheqës kryesor kundër dëbimeve, tha se marrëveshja përfaqësonte “suksesin e izraelitëve që protestuan kundër të keqes së dëbimit”.Por Shlomo Maslawi, një këshilltar i qytetit të Tel Avivit, i cili ka organizuar protesta kundër pranisë së shumë emigrantëve afrikanë në jug të qytetit, tha se marrëveshja ishte një “katastrofë që do të ndikojë te gjeneratat që do të vijnë”.2 prill 2018 (gazeta-Shqip.com)