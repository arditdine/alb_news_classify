Një betejë e tmerrshme në një rrugë ndërmjet 60 burrave të armatosur me thika dhe tuba metalike ka detyruar shpalljen e një gjendje emergjente në Duisburg të Gjermanisë.Sipas mediave të huaja, përcjell Telegrafi, bëhet fjalë për një ngjarje në të cilën policia u thirr në zonën Altmarkt të qytetit, pas raporteve të një përleshje masive.Siç thuhet më tej, zyrtarët përdorën gazin lotsjellës për të kontrolluar njerëzit që grindeshin.﻿Gjithashtu thuhet se rreth 50 vetë u arrestuan – të cilët refuzuan të shpjegonin se çfarë nxiti luftën dhe 30 njerëz u liruan më vonë.Një zyrtar i policisë i ka thënë mediave: “Ka tre grupe rivale, mund të jetë një konflikt midis turqve, libanezëve dhe kurdëve”.Zëdhënësi i policisë tha se incidente të ngjashme kanë ndodhur natën e kaluar dhe javën e kaluar. Policia po shqyrton nëse ekziston një lidhje me tyre. /Telegrafi/