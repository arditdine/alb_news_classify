Komiteti Ndërkombëtar i Kryqit të Kuq thotë se 21 anëtarë të stafit janë larguar nga puna për shkelje të etikës gjatë tre viteve të fundit.BBC raporton se ata kishin paguar për shërbime seksuale, duke shkelur kështu rregullat. Kodi i Sjelljes së Kryqit të Kuq ndalon në mënyrë kategorike pagesën për shërbime seksuale të anëtarëve të stafit që prej vitit 2006.Drejtori i Përgjithshëm i Komitetit Ndërkombëtar të Kryqit të Kuq, Yves Daccord konfirmoi se disa prej tyre u shkarkuan kurse të tjerë dha dorëheqjen. “Ishte një ditë e vështirë, por e rëndësishme”, tha ai.Kryqi i Kuq ka 17 mijë anëtarë staf në të gjithë botën, ndërsa drejtori i përgjithshëm ka shprehur shqetësimin se të tilla incidente që duhet të raportoheshin, nuk ishin denoncuar ose nuk ishin trajtuar siç duhet.“Kjo është tradhëti ndaj njerëzve dhe komuniteteve aty ku kemi shërbyer. Është kundër dinjitetit njerëzor dhe ne duhet të ishim më vigjilentë në parandalimin e kësaj”, u shpreh Daccord. /tvklan.al