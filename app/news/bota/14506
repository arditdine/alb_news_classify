Ambasada e re e SHBA në Jerusalem do të hapet në maj të këtij viti, vendim që përkon me 70 vjetorin e shpalljes së pavarësisë së Izraelit. Lajmi në fjalë u bë i ditur këtë të premte nga zyrtarë të administratës presidentit Donald Trump.‘Times of Israel’ shkruan se zyrtarët thanë se Kongresi ishte duke u njoftuar për masat, ndërkohë që Sekretari i Shtetit Rex Tillerson nënshkroi të enjten planin e sigurisë për ambasadën e re.Inaugurimi i Konsullatës së re ishte planifikuar për në mes të majit. Sakaq, zëvendëspresidenti Mike Pence kishte deklaruar më herët se ambasada nuk do të hapej deri në fund të vitit 2019, duke shtuar se kërkoheshin disa vite. Por pas disa lëvizjeve të shpejta u bë e mundur që ambasada të hapej në këtë muaj simbolik për Izraelin.