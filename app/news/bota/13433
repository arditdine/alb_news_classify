Së paku katër persona kanë vdekur, ndërsa 17 të tjerë janë dërguar në spital në Australi pasi kishin konsumuar pjepër të infektuar, raporton Anadolu Agency (AA).Drejtori i Entit për shëndetësi në shtetin federal australian Victoria, Brett Sutton, tha se incidenti erdhi pasi personat konsumuan pjepër të infektuar me bakterin e listerisë. Pjepri i infektuar është kultivuar në Griffith, në Uelsin e Ri Jugor, e cila njihet si xhevahir bujqësor i Australisë. Autoritetet kompetente kanë urdhëruar tërheqjen e pjeprit nga tregu, ndërsa qytetarët janë apeluar që të mos e konsumojnë./AA