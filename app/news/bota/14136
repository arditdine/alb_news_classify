Forcat qeveritare siriane kanë vrarë më shumë se 500 civilë gjatë një jave të bombardimeve intensive të një enklave rebele pranë Damaskut, thonë aktivistët.Viktimat në Ghouta Lindore përfshijnë 121 fëmijë, thotë Observatori Sirian për të Drejtat e Njeriut, një grup në Mbretërinë e Bashkuar që monitoron konfliktin.Forcat qeveritare siriane të mbështetura nga Rusia kanë goditur zonën që nga e diela e kaluar. Këshilli i Sigurimit i OKB-së po përpiqet të bjerë dakord për një zgjidhje të armëpushimit.Votimi është vonuar disa herë që nga e enjtja dhe tani është vendosur për t’u mbajtur më vonë të shtunën.Sa e keqe është situata në Ghoutan Lindore?Të shtunën, Observatori sirian tha se të paktën 29 civilë u vranë, duke përfshirë 17 në qytetin kryesor, Douma – duke e çuar totalin në mbi 500 për javën.Grupi tha se sulmet u kryen nga aeroplanë sirianë dhe rusë – edhe pse Rusia mohon përfshirjen e drejtpërdrejtë.Bomba me fuçi dhe zjarri janë hedhur në zonë, ku rreth 393,000 njerëz mbeten të bllokuar. Grupet e ndihmës raportojnë se disa spitale kanë dalë jashtë funksionit, që nga e diela.Qeveria siriane ka mohuar sulmin ndaj civilëve dhe tha se po përpiqet të çlirojë Ghoutan Lindore nga “terroristët” – një term që ka përdorur për të përshkruar militantët xhihadistë dhe grupet rebele kryesore që dominojnë enklavën.Situata e civilëve në zonë ka alarmuar udhëheqësit botërorë. Kushtet janë përshkruar si “ferr në tokë” nga Sekretari i Përgjithshëm i OKB-së Antonio Guterres.Pse është bërë armëpushimi i paarritshëm?Këshilli i Sigurimit ka debatuar për një rezolutë që bën thirrje për një qetësi prej 30 ditësh për të lejuar dërgesat e ndihmës.Por Rusia dëshiron ndryshime. Sipas draftit të tanishëm, çdo armëpushim nuk do të zbatohej për grupin e Shtetit Islamik, ose Frontin Nusra – ish bashkëpunëtor zyrtar i al-Kaidës në Siri.Moska thotë se duhet të shkojë më tej dhe të përjashtojë grupet e tjera “që bashkëpunojnë me ta” dhe që kanë granatuar Damaskun.Këto mund të përfshijnë dy grupet më të mëdha rebele në Ghoutan Lindore – Jaish al-Islam dhe Faylaq al-Rahman. Faylaq al-Rahman në të kaluarën ka luftuar së bashku me grupin xhihadist Hayat Tahrir al-Sham, një aleancë fraksionesh të udhëhequr nga Fronti Nusra.Diplomatët perëndimorë e kanë akuzuar Rusinë për zvarritje me kohë. Ata dyshojnë se Moska dëshiron t’i japë Sirisë kohë për të marrë një goditje përfundimtare për forcat që mbrojnë enklavën në skaj të Damaskut.Të premten mbrëma, Presidenti i SHBA Donald Trump e drejtoi gishtin tek fajotrët, që sipas tij janë Siria dhe aleatët e saj, Rusia dhe Irani, për këtë krizë humanitare.24 shkurt 2018 (gazeta-Shqip.com)