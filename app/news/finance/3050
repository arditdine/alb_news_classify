Intervistë me Znj. Adela Leka, Drejtoreshë e Përgjithshme e bankës ProCredit ShqipëriPritet të jetë një vit pozitiv për sistemin bankar. Gjithsesi, faktorë domethënës e që kushtëzojnë këto pritshmëri vazhdojnë të jenë situata politike në vend dhe realizimi i rritjes ekonomike së pritshme. Një element i ri, që mund të ketë ndikime në zhvillimin e përgjithshëm të sistemit bankar, lidhet dhe me ndryshimet në proces dhe të tjera që mund të ndodhin në lidhje me numrin e bankave në sistem.Si e vlerësoni ecurinë e sistemit bankar dhe të bankës suaj në vitin 2017?Zhvillimet në sistemin bankar përgjatë vitit 2017 kanë qenë pozitive, me një rritje rreth 2.7% të aktivitetit total, ndërkohë është për t’u shënuar që aktiviteti i kreditimit të ekonomisë nuk ka shënuar rritjet e pritshme, ndërsa rritja vjen kryesisht nga veprimet ndërbankare.Si rrjedhojë, sektori bankar vazhdon të karakterizohet nga një nivel shumë i lartë likuiditeti, bazuar në strukturën e aktiv-pasiveve, ku depozitat vazhdojnë të jenë burimi kryesor i financimit, ndërsa tepricat e likuiditetit janë të investuara në letra me vlerë dhe depozita ndërbankare, përgjithësisht likuide. Gjithashtu, sistemi bankar vazhdon të karakterizohet nga nivele të larta kapitalizimi, bazuar në ecurinë dhe përbërësit e kapitalit nga një anë dhe ecurinë e aktivitetit kreditues, nga ana tjetër.Bankat kanë vijuar me procesin e fshirjes së kredive me probleme nga bilancet e tyre dhe gjatë vitit 2017, gjë që ka sjellë uljen e stokut të kredive me probleme. Gjithsesi, rreziku i kredisë ngelet rreziku kryesor ndaj të cilit sistemi bankar është i ekspozuar.Për sa i përket përfitueshmërisë, viti 2017 ka shënuar zhvillime shumë pozitive në nivel sistemi, duke rezultuar në një përfitueshmëri shumë më të lartë krahasuar me një vit më parë.Për bankën ProCredit, 2017-a ka qenë një vit pozitiv, si për sa i përket konsolidimit të strategjisë sonë të biznesit për klientët SME, ashtu edhe në prezantimin e konceptit të ri “Direct Banking”, dedikuar për klientët tanë Individë. Gjatë këtij viti kemi mbështetur realizimin e investimeve të shumta në sektorë të rëndësishëm për ekonominë, siç janë prodhimi, projekte miqësore me mjedisin dhe të eficencës së energjisë.Zhvillim pozitiv kemi pasur për sa i përket rritjes së total portofolit të kredisë, i cili ka shënuar rritje me rreth 15% krahasuar me një vit më parë. Kemi mbajtur një cilësi të mirë të tij, ku niveli i NPL-së së bankës sonë është nën mesataren e tregut. Me fokusin në investimet “Green”, kemi rritur me 20% këtë portofol, i cili përbën dhe 11% të total portofolit të bankës. Siç e përmenda dhe më lart, pozitive ka qenë edhe prezantimi i konceptit “ProCredit Bank Direct”, i cili shkon në të njëjtën linjë me ofrimin e shërbimeve bankare nga interneti, pa kufizime, 24/7.Në këtë mënyrë, ne sigurojmë për klientët tanë shërbime bankare që janë në dispozicion të tyre në çdo moment, duke u dhënë fleksibilitet për menaxhimin e llogarive të tyre dhe shërbimeve financiare direkt nga kompjuteri, tableti apo telefonat e tyre celulare. Klientët tanë nuk kanë më nevojë të paraqiten në bankë për të kryer veprime bankare, por mund të menaxhojnë llogaritë e tyre sa herë që dëshirojnë dhe nga kudo që ndodhen.Cilat janë pritshmëritë për sistemin bankar dhe bankën tuaj për vitin 2018?Bazuar në pritshmëritë mbi rritjen ekonomike të vendit gjatë vitit 2018, si dhe vazhdueshmërinë e një politike monetare lehtësuese nga ana e Bankës së Shqipërisë, pritet të jetë një vit pozitiv për sistemin bankar. Gjithsesi, faktorë domethënës e që kushtëzojnë këto pritshmëri vazhdojnë të jenë situata politike në vend dhe realizimi i rritjes ekonomike së pritshme. Një element i ri, që mund të ketë ndikime në zhvillimin e përgjithshëm të sistemit bankar lidhet dhe me ndryshimet në proces dhe të tjera që mund të ndodhin në lidhje me numrin e bankave në sistem.Banka ProCredit është e përkushtuar në inkurajimin e klientëve të saj, për të përdorur shërbime bankare moderne që sigurojnë eficencë dhe që ndikojnë pozitivisht në zhvillimin e biznesit, duke sjellë më shumë fleksibilitet, kosto më të ulëta dhe kohë më të shpejtë në marrjen e këtyre shërbimeve. E ndërsa jemi fokusuar në zhvillimin e infrastrukturës së shërbimeve elektronike, një nga qëllimet kryesore është të ofrojmë për klientët tanë shërbime që plotësojnë kritere të rëndësishme, siç janë shpejtësia në plotësimin e nevojave pa kufizime në kohë, transparenca dhe thjeshtësia.Si e vetmja bankë gjermane në Shqipëri, e specializuar për bizneset SME dhe që synon të ofrojë standarde europiane shërbimi për klientët e saj, në nivel grupi punojmë për të sjellë platforma elektronike të përmirësuara që përfshijnë përmirësim të shërbimeve aktuale, apo shtim të veçorive të ndryshme, ashtu edhe prezantim shërbimesh të reja.Në këtë kontekst planifikojmë që gjatë 2018-s të ofrojmë për klientët tanë platforma elektronike të përmirësuara për e-banking dhe mobile banking, duke siguruar për klientët tanë më tepër shërbime që kryhen online. Shërbimet tona elektronike janë të dizenjuara posaçërisht për të ofruar fleksibilitet maksimal dhe kursim kohe, të përshtatshme për përdorim nga kompjuteri apo pajisjet mobile.Gjithashtu, në përmbushje të misionit të bankës ProCredit për të mbështetur zhvillimin e qëndrueshëm të bizneseve që ndikojnë pozitivisht në zhvillimin e ekonomisë së vendit, në bashkëpunim me BERZH dhe Komitetin Europian për fondet respektive të garancisë, synojmë që, gjatë vitit 2018, të vazhdojmë mbështetjen ndaj kompanive vendase për të implementuar teknologji të reja dhe produkte inovative.Banka e Shqipërisë ka prezantuar së fundmi një plan masash për të ulur nivelin e euroizimit në vend. Si e vlerësoni këtë plan masash, sa efektiv do të jetë ai dhe çfarë duhet bërë për të ulur përdorimin e euros në vend?Ashtu siç është komentuar dhe gjatë fazës së hartimit të planit të masave, një pjesë e të cilave tashmë kanë hyrë në fuqi dhe po zbatohen për sistemin bankar, është shumë e rëndësishme që ato të shoqërohen dhe me masa shtesë, të cilat duhet të synojnë: 1. Rritjen e besimit të depozitorëve ndaj monedhës LEK dhe stimulimin e kursimit në këtë monedhë; 2. Kufizimin e marrëdhënieve tregtare brenda vendit për të cilat shlyerja bëhet në valutë të huaj; si dhe 3. Në kushtet kur fenomeni i pikës 2 nuk mund të eliminohet tërësisht, është e rëndësishme që këto flukse të kanalizohen në platforma klerimi lokale për valutën.Sistemi bankar është përfshirë së fundmi në një valë shitjesh e blerjesh. Si e vlerësoni këtë tendencë dhe si pritet të ndikojë në sistemin bankar?Nëse analizojmë potencialin e tregut tonë mund të themi me siguri se largimi i disa grupeve bankare nga vendi ynë siguron konsolidimin e sistemit tonë bankar. Blerja e këtyre bankave nga grupe bankash ndërkombëtare, me ambicie për t’u rritur në tregun shqiptar, siguron një numër më të vogël bankash dhe rritje të cilësisë së sistemit bankar.Duke qenë më të mirëkapitalizuara, potencialisht kjo mund të sjellë një rritje të konkurrencës midis bankave dhe kapacitetit për të marrë më tepër risk në financimin e ekonomisë, por që gjithsesi kjo mbetet dhe në varësi të politikave dhe strategjive të secilës bankë. Gjithashtu, përpara shtrohen dhe sfida të reja për bankat e tjera, në kuadër të përmirësimit të eficencës së tyre, në mënyrë që të sigurojnë përmbushje të objektivave të tyre të biznesit, përfitueshmëri dhe qëndrueshmëri në afatgjatë.Cilat janë sfidat me të cilat do të përballet sistemi bankar në afatin e shkurtër dhe të mesëm?Sfidat e sistemit bankar janë të lidhura me ecurinë e përgjithshme të ekonomisë së brendshme dhe zhvillimin e prodhimit vendas, si themel për një zhvillim të qëndrueshëm. Një ecuri pozitive do të sillte impaktet e veta në rritjen/gjenerimin e kërkesës së re, si dhe uljen e nivelit të kredive të këqija. Gjithashtu, qëndrueshmëria e borxhit publik dhe situatës politike do të krijonin një klimë të përshtatshme për sa më lart.