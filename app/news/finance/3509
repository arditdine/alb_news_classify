Flet Samir Mane, president i grupit BalfinBalfin Grup është në fazën e kontraktimit të konsulentëve ndërkombëtarë të cilët do ta asistojnë në përgatitjen paraprake për Ofertën Fillestare Publike, apo siç njihet ndryshe listimi në bursë.Presidenti i këtij grupi, Samir Mane, në një intervistë për “Monitor”, bëri të ditur se janë duke u vlerësuar disa alternativa, por me shumë gjasa, listimi do të jetë në një bursë të huaj, ndoshta në Poloni.Ai nuk e përjashton edhe listimin në vend, në momentin kur tregu do të jetë gati dhe bursa të jetë funksionale si shtesë e ndonjë burse europiane. Balfin do të emetojë aksione, duke u dhënë mundësi individëve apo bizneseve të interesuara të bëhen bashkaksionerë, por kompania do të ruajë paketën e saj kontrolluese.Pse ky interes për t’u listuar në bursë dhe çfarë përfitimesh mendoni se sjell kjo për biznesin tuaj?Është e vërtetë. Ne jemi në hapat e parë për të çuar kompaninë në bursë, kemi disa kompani që mund t’i çojmë që tani si Neptun, Albchrome, Tirana Logistic Park, TEG, QTU por ajo që kemi menduar të çojmë është Balfin.Jemi të ndërgjegjshëm që ky është një proces i gjatë, që kërkon jo vetëm menaxhimin dhe transparencën më të madhe financiare të bizneseve tona, por dhe hapje të Bursës Shqiptare të Titujve me rregullat dhe përvojat më të mira europiane në drejtim të mbikëqyrjes.Aktualisht ne jemi duke kontaktuar këshilltarë të huaj nga kompanitë më të mëdha të botës që merren me këtë gjë, përgatitjen e kompanive për IPO (Ofertë Fillestare Publike).Natyrisht që ky është një proces i gjatë dhe për ne është vetëm fillimi. Ajo që mund të them është që, për të funksionuar bursa duhet që më shumë kompani të jenë të gatshme të listohen, përndryshe vetëm me pak kompani nuk do të ishte e suksesshme. Ne nuk e përjashtojmë mundësinë e listimit edhe në një vend tjetër, nëse Shqipëria nuk është e gatshme për atë proces.Për t’ju përgjigjur pyetjes suaj të parë, ashtu si pjesa më e madhe e kompanive, ne listohemi për të pasur më tepër kapital që të rritemi, edhe pse për momentin situata jonë është shumë e mirë. Por, sigurisht, rritja e kompanisë në Shqipëri dhe sidomos në rajon, do të kërkojë më shumë kapital dhe kjo është një mënyrë shumë normale financimi. Kapacitetet tona administrative na kanë bërë të mundur që të rritemi shpejt dhe projektet tona, sidomos në rajon, janë ambicioze.Natyrisht, krahas kësaj, mënyrat tona të menaxhimit dhe sidomos të auditimit janë shumë të përafërta me kompanitë europiane. Për shembull, Balfin auditohet nga një prej kompanive më të mëdha të globit. Për t’u listuar në bursë, na duhet të përshtatemi me rregullat e kompanive ndërkombëtare, që listohen dhe pjesa e certifikimit financiar nga auditues ndërkombëtarë është një prej tyre.A do të emetoni, apo shisni aksione dhe konkretisht cilat kompani do të jenë të orientuara për këto lloj operacionesh?Ne do të emetojmë aksione të reja sipas nevojës dhe projekteve, duke ruajtur paketën kontrolluese. Bizneset tona janë të prekshme, njerëzit i shohin dhe prekin çdo ditë, kështu që besojmë shumë që ka si individë, ashtu edhe institucione financiare, të interesuara për të marrë pjesë. Risia në këtë rast është tek individët që me norma të ulëta interesi mund të shohin të arsyeshme të investojnë te kompanitë tona. Kjo sigurisht pasi të kenë në dorë në mënyrë transparente jo vetëm bilancet tona financiare, por çdo aspekt me interes. Gjithsesi ky është vetëm fillimi dhe mendoj se do të marrë kohë deri sa tregu të bëhet gati.Në fakt, në Shqipëri, nuk ka një bursë funksionale dhe ne do ta shohim mundësinë për t’u listuar në vend vetëm kur të ketë një të tillë, e cila mund të jetë edhe si shtesë e bursave të tjera europiane në qoftë se ka një interes dhe gjenden mundësitë e bashkëpunimit me to, si për shembull Bursa e Tiranës mund të jetë në bashkëpunim me Bursën e Milanos, apo atë të Stambollit.Ajo që mendoj është se, nëse në Shqipëri nuk do të ketë një bursë të tillë, ne do të shohim mundësinë e listimit të BALFIN jashtë, ndoshta në Poloni, por kjo i largon shqiptarët nga mundësitë reale për të blerë aksione në kompaninë tonë. Do të preferonim që të emetojmë aksione në Shqipëri, kjo edhe për faktin që bizneset tona këtu kanë një diversifikim të gjerë dhe padyshim që është dhe interesi ynë që fitimet të ngelen në Shqipëri.Tregu i kapitalit është ende i pakonsoliduar, në formim e sipër dhe kufizohet edhe nga kultura e dobët financiare? Çfarë mendoni se duhet të bëhet në këtë drejtim në funksion të rritjes së besimit?Tregu financiar është i pakonsoliduar, një pjesë e madhe e individëve nuk kanë kulturën dhe as njohuritë e nevojshme për këtë proces dhe duhet të mësohen me këtë mundësi investimi. Ky është një proces që do të ketë momentin e tij dhe në fund të fundit, secili duhet të bëjë analizën, çfarë fitoj dhe çfarë humbas me këtë investim dhe sigurisht, ta vërë në peshore përballë formave të tjera të investimit.Ne, deri më tani, kemi pasur besimin maksimal të institucioneve më të mëdha financiare brenda dhe jashtë vendit, përfshi Bankën Europiane të Zhvillimit dhe Bankës Gjermane (DEG) dhe kjo është një gjë e rëndësishme, pasi e riktheksoj kjo është çështje besimi dhe nëse krijohet ky besim, atëherë do të funksionojë.Pjesëmarrja e institucioneve financiare bazohet në analizën dhe transparencën maksimale të pasqyrave financiare dhe modeleve të biznesit, kurse për individët edhe te besimi që krijojnë për kompanitë ku investojnë. Nëse ky besim arrihet të krijohet, padyshim që do të jetë diçka e suksesshme për përfitimet e BALFIN dhe aksionerëve të tjerë.