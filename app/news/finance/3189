Administrata Tatimore e Kosovës (ATK) njofton të gjithë qytetarët të cilët janë bërë pjesë e kampanjës dhe kanë aplikuar për rimbursim nga kuponët fiskal për periudhën e tremujorit të parë 2018, se sonte do të bëhet tërheqja e Numrave Potencial Fitues.Tërheqja do të bëhet drejtpërdrejt në Radio Televizionin e Kosovës, duke filluar nga ora 18:00. Pas tërheqjes së numrave, ATK do të publikoj në ueb sajtin e saj listën e fituesve.Numri i përgjithshëm i qytetarë të cilët kanë aplikuar për këtë periudhë është 58,343. /Telegrafi/