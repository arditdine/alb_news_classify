Autoriteti financiar i Zvicrës ‘Finma’ shpreson të mbështesë tregun e Ofertave Fillestare të Monedhave (ICO) me qëllim që të nxitë teknologjinë Blockchain duke nxitur ndërmarrësit që të aplikojnë ligjet kundër pastrimit të parave.Rregullatorët anembanë botës kanë krijuar një pikëpamje gjithnjë e më skeptike ndaj kriptovalutave ku Kina dhe Koreja e Jugut kanë ndaluar ICO-të. Por qeveria zvicerane beson se mund t’u jap një mundësi. Johann Schneider-Ammann, ministri i Ekonomisë, muajin e kaluar tha se “Zvicra do të jetë kombi i parë i kriptovalutave”.Sipas PëC, shkruan Telegrafi, nga 10 ICO-të më të mëdha e kanë përdorur Zvicrën si një bazë për nisjen e tyre.Mark Branson, shefi ekzekutiv i ‘Finma’, tha se “qasja e ekuilibruar e rregullatorit për ICO-të do të lejonte inovatorët e ligjshëm të funksionojnë dhe kështu të fillojnë projektet e tyre në një mënyrë të qëndrueshme me ligjet që mbrojnë investitorët dhe integritetin e sistemit financar”.Udhëzimet e ‘Finma’-së identifikojnë tre kategori të ICO-ve. Të parat janë ‘ICO-të e pagesave’, të cilat janë të transferueshme dhe mund të funksionojnë si mjete pagese. Të dyta janë ‘ICO-të e shërbimeve’, të cilat nuk do të kualifikohen si letra me vlerë, nëse qëllimi i tyre i vetëm është që t’u japin të drejta dixhitale të qasjes në një aplikim ose shërbim, ndërsa të tretat janë ‘ICO-të e aseteve’, të cilat do të trajtohen si aksione ose obligacione nëse, për shembull, ata paguajnë dividendë ose interes. /Telegrafi/